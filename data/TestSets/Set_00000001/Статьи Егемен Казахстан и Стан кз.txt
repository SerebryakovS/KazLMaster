Президент көлік-транзит саласында тиімді ықпалдастық орнату қажет екеніне тоқталды
– Бүгінде Орталық Азия аймағы жаһандық тасымалдың негізгі бөлігіне айналып келеді. Осы ретте өңір «Солтүстік – Оңтүстік», «Шығыс – Батыс» бағыттары бойынша құрлық көпірі ретінде маңызды рөл атқарады. Әсіресе, Транскаспий бағдарын дамытудың және оны Global Gateway стратегиясымен ұштастырудың маңызы арта түсті. Ортамерзімді перспективада аталған дәліз арқылы жүк тасымалдау ағынының көлемі бес есе артар еді. Осы бағытта жоспарлы жұмыстар жүргізілуде. Германиялық серіктестерді Транскаспий бағдары мен Каспий теңізі порттарын дамытуға, сондай-ақ бірлескен кеме өндірісін қолға алуға және логистикалық орталықтар ашу ісіне белсенді атсалысуға шақырамыз, – деді Мемлекет басшысы.
Қасым-Жомарт Тоқаевтың айтуынша, Қазақстан кәсіпорындары әлемдік нарықтағы титан мен басқа да материалдарға деген тапшылықтың орнын толтыруға әзір. Мемлекет басшысы экология саласы мен «жасыл» экономиканы дамытуды ықпалдастықтың келесі маңызды бағыты ретінде атап өтті.
Президент Астанада аймақтағы барлық елді қамтитын Сутегі дипломатиясы кеңсесін ашқаны үшін неміс тарапына ризашылығын білдірді.
Сондай-ақ Германия Үкіметінің «Жасыл Орталық Азия» бастамасына жоғары баға берді. Бұл «Орталық Азияға арналған су бастамасы» жобасының жалғасы саналады.

Қасым-Жомарт Тоқаев терроризм, діни экстремизм, есірткі тасымалы, трансұлттық қылмыс сияқты Орталық Азия аймағы үшін аса қауіпті сын-қатерлерге назар аударды
Мемлекет басшысы Германияның жеке жобалары арқылы, сондай-ақ Еуропа Одағы, Еуропадағы қауіпсіздік және ынтымақтастық ұйымы мен басқа да халықаралық құрылымдар аясында осы және өзге де қауіп-қатерлерге тойтарыс беру жөніндегі күш-жігерін оң бағалады.
Қазақстан Президенті Ауғанстандағы жағдайға арнайы тоқталды. Оның пікірінше, бұл елдегі гуманитарлық дағдарыстың алдын алу үшін халықаралық қоғамдастықтың, әсіресе Орталық Азия мемлекеттерінің күш-жігерін қолдауды жалғастыру қажет. Осы ретте Президент Алматыда Орталық Азия мен Ауғанстан үшін БҰҰ-ның Орнықты даму жөніндегі аймақтық орталығын ашу маңызды екенін айтты.
Мемлекет басшысы сөзін қорытындылай келе, Германияның саяси ықпалы мен экономикалық мүмкіндігін Орталық Азия елдерінің орасан зор әлеуетімен ұштастыру аймақтың орнықты дамуына елеулі үлес қоса алатынына сенім білдірді.

Мемлекет басшысы санкциялық текетірестерді айыптап, шектеусіз және кедергісіз сауда-саттықты жақтады
– Қазақстан санкциялық текетірестерге қарсы. Өйткені саяси тұрғыда негізделген шектеулер халықаралық қатынастардағы жалпы ахуалға сызат түсіреді және мемлекеттер арасындағы сауда-экономикалық ынтымақтастықтың дамуына кері әсер етеді. Сонымен бірге біз аймақтық саясаттағы санкциялық шектеулерді ескеруге мәжбүрміз. Бейбітшілік пен ынтымақтастықтың өзара тиімді формуласын табу үшін сындарлы дипломатияның уақыты келді деп санаймыз. Мен бұл туралы жуырда өткен БҰҰ Бас Ассамблеясы  сессиясының мінберінде сөйлеген сөзімде айттым. Қазақстан барлық мүдделі мемлекетпен арадағы кедергісіз сауданы дамытуды және инвестициялық ынтымақтастық орнатуды жақтайды. Құрметті Канцлер, кеше экономикалық ынтымақтастық мәселелері жөнінде Сізбен және Германияның жетекші компанияларының басшыларымен табысты келіссөз жүргіздім. Мұндай ықпалдастықтың келешегі жарқын болады деп санаймын, – деді Қасым-Жомарт Тоқаев.
Қазақстан Президенті ауыл шаруашылығын келесі басым бағыт ретінде атап өтті. Мемлекет басшысы германиялық серіктестердің қолдауымен Қазақстанда Орнықты егіншіліктің аймақтық орталығын құруды ұсынды. Оның айтуынша, аталған орталық теориялық әзірлемелер бойынша тәжірибе алмасуға, сондай-ақ оларды қолданысқа енгізуге және коммерцияландыруға септігін тигізе алар еді.
Мемлекет басшысы инвестициялық серіктестікті одан әрі дамытудың перспективасы зор екеніне назар аударды
– Германия 30 жылдан астам уақыт ел экономикасының негізгі инвесторларының қатарында келеді. Қазақстан ГФР-мен өзара тиімді ынтымақтастықты жалғастыруды көздейді және ESG қағидаттарын сақтай отырып, неміс инвесторлары үшін барлық қажетті жағдайды жасауға дайын, – деді Мемлекет басшысы.
Қасым-Жомарт Тоқаев аймаққа Германияның ірі банктерін тарту инвестициялық ынтымақтастыққа тың серпін беретінін атап өтті.

Қасым-Жомарт Тоқаев Linde GmbH компаниясының аға вице-президенті Оливер Пфаннды қабылдады
Linde GmbH компаниясының Таяу Шығыс, Еуропа және Африка бойынша аға вице-президенті Оливер Пфаннмен әңгімелесу барысында газ және инженерлік технология салаларындағы ынтымақтастық мәселелері талқыланды.
Мемлекет басшысы «ҚазМұнайГаз» ҰК» АҚ мен Linde GmbH арасындағы Ынтымақтастық және өзара түсіністік туралы меморандумға қол қойылуын құптады. Бұл келісім бойынша еліміздің мұнай-газ химиясы саласында қазіргі және келешектегі жобаларды іске асыру көзделген.
Бұған дейін қол жеткізілген келісімдерге сәйкес, Linde компаниясы өз технологиясы негізінде полиэтилен өндірісінде қолданылатын этанды ыдырату (крекинг) және ауаны бөлу (азот, техникалық ауа) қондырғыларының кеңейтілген базалық жобасын әзірлеп жатыр.
Президентке қуаты жылына 1,3 миллион тонна болатын карбамид өндірісіне қатысты жобаға компанияның бірлесе инвестиция салуға қызығушылық танытып отырғаны айтылды.
Қасым-Жомарт Тоқаев аталған өндірістің мұнай химиясы өнеркәсібін дамытуға ғана емес, ауыл шаруашылығы үшін де маңызы зор екенін, әсіресе өндірілетін тыңайтқыштың күріш пен дәнді дақылдарды өсіру кезінде кеңінен қолданылатынын атап өтті.
Оливер Пфанн аймақтық нарықтың келешегі зор екеніне назар аударып, Linde компаниясы Қазақстанның мұнай-газ химиясы саласында инновациялық және орнықты шешімдерді іске асыру үшін ұзақмерзімді әрі табысты ынтымақтастыққа дайын екенін мәлімдеді.
Linde GmbH – машина жасау, сондай-ақ өнеркәсіп газдарын жобалау және өндіру саласындағы жетекші әлемдік компания.
Былтыр компанияның жылдық айналымы 33,36 миллиард еуроны құрады.
Компанияның дүниежүзіндегі кәсіпорындарында 60 мыңнан астам адам жұмыс істейді.

Германия Президенті Франк-Вальтер Штайнмайер Украинадағы дағдарыс Еуропаның, сондай-ақ Орталық Азия елдерінің қауіпсіздігіне айтарлықтай әсер етеді деген пікір айтты.
Қасым-Жомарт Тоқаев бұған жауап ретінде өзара тиімді бейбіт шешімдер іздеуге бағытталған салиқалы дипломатия қажет екенін тағы да мәлімдеді. Мемлекет басшысы тараптардың нақты келіссөздерге кірісуі қажет екеніне назар аударды.
Қазақстан Президенті Орталық Азия елдері мен Германия арасындағы мәдени-гуманитарлық байланыстарды кеңейту қажет екеніне тоқталды.
Атап айтқанда, Мемлекет басшысы ғылым және білім салаларындағы бірлескен жобаларды, неміс тілін оқыту бағдарламаларын іске асыруды қолдады.
Сонымен қатар кездесуде Қырғызстан Президенті Садыр Жапаров, Тәжікстан Президенті Эмомали Рахмон, Өзбекстан Президенті Шавкат Мирзиёев, Түрікменстан Халк Маслахатының төрағасы Гурбангулы Бердімұхамедов сөз сөйледі.
Қасым-Жомарт Тоқаев Орталық Азия мемлекеттері басшыларының Германия Президентімен кездесуіне қатысты
Мемлекет басшысы жиында «C5 + Германия» диалогы туралы бастама елдер арасындағы ынтымақтастыққа тың серпін беретінін атап өтті.
Қасым-Жомарт Тоқаев аймақ мемлекеттері көшбасшыларының бірлескен күш-жігерін жұмылдыруға болатын ықпалдастықтың басым бағыттарын ұсынды. Президент, ең алдымен, сауда-экономикалық қарым-қатынас, жаңа көлік-транзит дәліздерін дамыту, энергетика саласындағы кооперация мәселелеріне назар аударды.
Кездесу барысында климаттың өзгеруіне және су тапшылығы проблемасына баса мән берілді. Жиынға қатысушылар мұздықтардың еруіне және Орталық Азиядағы экологиялық ахуалдың өзгеруіне байланысты мәселелерді талқылады. Қазақстан Президентінің пікірінше, Германияның аталған проблемаларды шешудегі тәжірибесі аймақ үшін аса маңызды.
Мемлекеттер басшылары Орталық Азия өңірі мен Еуропа Одағы төңірегіндегі геосаяси жағдайға қатысты мәселелерді де қозғады. Сонымен қатар Ауғанстандағы қазіргі жағдай қарастырылды.
Мемлекет басшысы ГФР Федералдық Президенті Франк-Вальтер Штайнмайермен кездесті
Тараптар Германия Президентінің таяуда Қазақстанға жасаған сапары аясында қол жеткізілген уағдаластықтардың жүзеге асырылу барысын қарастырды.
Атап айтқанда, энергетика, транзит, логистика, пайдалы қазбаларды игеру, жаңартылатын энергия көздері, ауыл шаруашылығы және цифрландыру секілді ынтымақтастықтың басым бағыттарына қатысты бірлескен жұмыстарды талқылады.
Келіссөз барысында мәдени-гуманитарлық байланыстарды, сондай-ақ екі елдің ғылыми және білім беру ұйымдары арасындағы қатынастарды нығайту мәселесіне баса мән берілді.
Қасым-Жомарт Тоқаев пен Франк-Вальтер Штайнмайер Қазақстан мен Германияның көпжақты ынтымақтастығын одан әрі нығайту үшін бірлескен іс-қимылдарды арттыра түсуге уағдаласты.

Алматыдағы беделді мектептердің бірінде жеті жасар баланың зорланғаны туралы ақпарат тарағаннан кейін оқу-ағарту министрлігінің Балалар құқығын қорғау комитеті мәлімдеме жасады. Бұл туралы Stan.kz ақпарат агенттігі хабарлайды. 
Комитет бұл факті бойынша қылмыстық іс қозғалғанын айтты.
"Жағдай комитет пен құқық қорғау органдарының бақылауында. Балалар құқығын қорғау комитетінің төрағасы зардап шеккен баланың анасымен және халықаралық мектеп басшылығымен байланыста. Отбасына көмек көрсетілді", – делінген хабарламада.
Комитет сонымен қатар БАҚ өкілдері мен блогерлерге бұл оқиға туралы ақпаратқа мұқият қарауды сұрады. 
"Жариялаған ақпараттарыңызға барынша жауапкершілікпен қарауыңызды сұраймыз. Біз үшін бала туралы деректердің құпиялылығын сақтау және оны қоғамда таратпау маңызды. Бұл – баланы және оның отбасын тыныштығы мен қорғауды қамтамасыз ете алатын жалғыз әдіс", – деп шақырды комитет.
Еске салсақ, Алматыдағы беделді мектептердің бірінде 1-сынып оқушысы зорланғанын хабарладық.

"Мемлекеттің беделіне нұқсан келді": Заңгер денсаулық сақтау министрлігі шетелдік компанияға үш жылдан бері ақы төлемегенін айтты
Заңгері әрі блогер Ержан Есімханов денсаулық сақтау министрлігінің франциялық Conseil Sante компаниясымен келісімшартқа отырып, қызметін пайдаланғаннан кейін ақысын төлемей кеткенін айтты. Бұл туралы Stan.kz ақпарат агенттігі хабарлайды.
Заңгер қазіргі таңда шетелдік компанияның мүддесін қорғап жүргенін айтты.
Conseil Sante – Францияның бүкіл әлем бойынша клиенттерге денсаулық сақтау жүйесін тиімді ету туралы кеңес беретін компаниясы. 
Айтуынша, денсаулық сақтау министрлігі бұл компанияны 2018 жылдың соңында денсаулық сақтау инфрақұрылымын дамыту және алғашқы медициналық көмекті жақсарту бойынша кеңес алу үшін жалдады. 2019 жылдың соңына қарай барлық қызметтер аяқталып, қорытынды есептер берілген. Алайда ақшасы берілмеген,
“Жобаны Дүниежүзілік банк басқарды, ал онда министрліктің өкілдері сөз сөйледі, сондықтан француз тарапы ақысыз қаламыз деп қорықпады”, – деді ол.
Содан кейін денсаулық сақтау министрлігінің өкілдерімен осы мәселе бойынша бірнеше кездесу ұйымдастырылған. Әр кездесуде олар есептерді сұрата бергенін айтады. 
“Немқұрайлылық танытқандықтан, Францияның сауда палатасына жүгіндік. Сауда палатасы денсаулық сақтау министрімен кездесу туралы хат жіберді. Министр ірі компания директорының түйіндемесін сұрады. Содан соң Францияның Қазақстандағы елшілігіне, Қазақстанның Франциядағы елшілігіне хабарластық. Олар қаржы министрлігі мен әділет министрлігіне жазды. Бұл – Дүниежүзілік банктің келісімшарты, қарыз сомасы өте үлкен. Шетелдік БАҚ-тарда Қазақстан шетелдік компанияларды алдап соғатын ел ретінде танылады. Соны біле тұра олардың мемлекеттің беделін ойламай, нұқсан келтіргені қынжылтты”, – деді Есімханов.
Айтуынша, осыдан кейін франциялық компания Қазақстанмен енді жұмыс істемейміз және басқаларға да жоламасын деп ескертеміз деген.
Бұған денсаулық министрлігі жауап беріп, Дүниежүзілік банктің жобасы аясында 2018 жылы Conseil sante & SOFRECO компанияларының консорциумымен Денсаулық сақтау инфрақұрылымын дамыту және алғашқы медициналық-санитарлық көмекті жетілдіру бойынша консультациялық қызметтер көрсетуге екі келісімшарт жасасқанын растады.
Мәлімдеуінше, министрлік техникалық тапсырмаға сәйкес тұжырымдамалық ескертулер айтқан.
“Француз компаниясымен осы келісімшарттар бойынша келіспеушіліктерді бейбіт жолмен реттеу және консенсусқа қол жеткізу бойынша жұмыс жүргізілуде. Есептерді пысықтау және түзету мәселелерін талқылау үшін кездесулер өткізілді.  Нақты ескертулер көрсетіле отырып, міндеттер талқыланды”, – деп мәлімдеді денсаулық сақтау министрлігінің баспасөз қызметі.
Министр Ажар Ғиният компанияның қызметіне көңілі толмағанын айтты. Оның айтуынша, әлі де толықтырулар керек.

"Абайлап сөйлеп, аңдап бас": Ерке Есмахан Райыммен жас айырмашылығын бетіне басатындарға жауап берді
Жақында екінші сәбиіне жүкті екенін жария еткен Ерке Есмахан күйеуімен жас айырмашылығын сөз қылатындарға ескерту жасады. Бұл туралы Stan.kz ақпарат агенттігі хабарлайды.
“Алда не күтіп тұрғанын ешкім білмейді. Сол үшін абайлап сөйлеп, аңдап басқан жөн. Алланың өз есебі бар. Мен өз тақырыбымды айта кетейін. Қарап тұрсаңыздар, біздің жас аралығымызға көп тиіседі. Мысалы, жастары қатарлас, күйеуі үлкен немесе әйелі жас жұптар мәңгі бақи бірге, бақытты болады, ажыраспайды деген қағида жоқ қой?! Өмірде неше түрлі тағдырға куә болып жүрсіздер. Бұл “қыздар, жас жігітке күйеуге шығыңдар” деген сөз емес. Тек бақыттың кілті жасқа, ұлтқа байланысты емес. Жүректің тыныштығын, сыйластықты, құрметті, түсіністікті, іңкәрлікті ұштастыру оңай емес. Ал махаббат дегеніміз – екі парасатты, пайымды адамның сана биігінде жолғуы деген екен. Барлығы екі адамға байланысты. Отбасы болу – үлкен еңбек. Сондықтан шаңырақ көтерген әрбір отбасыға бақыт тілеп өтейік. Алла бұйыртса, екі дүниеде де бірге болу арман-мақсатымыз”, – дейді Ерке Есмахан ағынан жарылып.
Оқырманға әншінің қайда босанатыны және босанатын күнге қалай дайындалып жүргені қызық. Өнер иесі бұл сауалдарға: “Алла қаласа қазақтың кең байтақ жерінде босанамын. Англияда босанып қалады деп қорықпаңыздар. Әлі ештеңе дайындамадым. Дайындықты түсіріп, желіге салмаймын-ау. Алла бұйыртса, сәби дүниеге келген күні бір сүйіншілетеміз”, – деп жауап берді.
Айта кетейік, қазір жұлдызды жұп Лондон қаласында демалып жүр.

Елімізде қай аймақтарда жылыту жүйесі қосыла бастағаны белгілі болды
Энергетика министрлігі Қазақстанның бірқатар өңірлерінде жылыту кезеңі басталғанын мәлімдеді. Бұл туралы Stan.kz ақпарат агенттігі хабарлайды.
Бірінші кезекте әлеуметтік нысандар жылытуға қосылады. 2 қазанда жылыту маусымы Астана, Ақмола, Шығыс Қазақстан, Қарағанды, Павлодар, Қостанай және Солтүстік Қазақстан облыстарында басталды.
Шығыс Қазақстан облысының Риддер қаласында 24 әлеуметтік нысанның 23-і яғни 96%-ы қосылған. Тұрғын үйлерге ыстық су берілді. Павлодар облысының Екібастұз қаласы бойынша 90 әлеуметтік нысанның 26-сы немесе 28,8%-ы қосылған. Астана қаласында 240 әлеуметтік нысанның 86-сы немесе 35,8 %-ы қосылған.
"3 қазанда Алматы облысында, 10 қазанда Ұлытау облысында, 15 қазанда Алматы, Абай облысында, Ақтөбе, Атырау, Жамбыл, Жетісу, Батыс Қазақстан, Қызылорда, Маңғыстау облыстарында жылыту жүйесі қосылады деп күтілуде", – делінген хабарламада.
Жылыту маусымын Шымкентте 20 қазанда, Түркістан облысында 25 қазанда бастау жоспарлануда.
"Қылмыс жоқ, жастар спортты таңдайды": Қарағанды облысында тағы бір ауыл ішімдіктен толықтай бас тартқан
Қарағанды облысында Қарабұлақ атты тағы бір ауылында тұрғындар ішімдіктен толықтай бас тартқан. Ауыл дүкендерінде алкогольді сусындар сатылмағандықтан қылмыс та болмайды екен. Бұл туралы Stan.kz ақпарат агенттігі “Хабар24” арнасына сілтеме жасап. 
Дина Төлегенова – ауылдағы ең ірі дүкеннің иесі. Кәсіпкер әйел ішімдік сатудан үзілді-кесілді бас тартқан. Ол мұндай шешімнің кіріске әсер етпейтінін айтады. 
“Ашылғанына 3 жыл болғалы арақ пен темекі сатпадық. Күйеуім екеуміз солай шештік. Бұдан біздің бизнес зардап шегіп, кіріс төмендеген емес”, – деді Дина. 
Соңғы 3 жылда Қарабұлақта бірде-бір қылмыс болмаған екен. Сонда да учаскелік полиция қызметкері Аманбек Әубәкіров қырағылығын жоғалтпайтынын айтады.
“Адамдар мас кездерінде тұрмыстық қылмыстарды көп жасайды. Біздің ауылдың тұрғындары бұрын да ішімдікке бейім емес еді. Ал енді жалпы шешіммен маскүнемдікке толық тыйым салынды. Бізде тамаша көрсеткіштер бар: заң бұзушылықтар жоқ, қылмыстар әлдеқайда аз. Қарабұлақта 500 адам тұрады. Олардың бестен бірі – жастар. Көптеген адамдар спортқа қызығушылық танытады. Ауылдың өз волейбол командасы бар, олар облыстық, тіпті республикалық жарыстарға қатысады”, – деді Аманбек Әубәкіров.
Ауыл тұрғыны Ақжол Бейсенбай да үлкендердің тәрбиесі жаман әдеттерден аулақ болуға үйрететінін айтады.
“Біз олармен толықтай келісеміз. Салауатты өмір салтын ұстанамыз. Спорт – денсаулық кепілі”, – деді Ақжол. 
Қарабұлақта "Үздік бизнес жоба" байқауы жыл сайын өткізіледі. Оған жергілікті фермерлер демеушілік етеді. Ақша Қарабұлаққа қажетті жобаға бөлініп, мұнда шаштараз, наубайхана ашылған. Үлгілі ауылды Аслан Рахымбергенов басқарады. Жас басшы биыл республикадағы ең үздік ауыл әкімі болып танылды.

"Оператор РОП" ісі бойынша Әлия Назарбаевадан жауап алынбаған – Бас прокуратура
Әлия Назарбаева “Оператор РОП” бойынша сот процесіне қатысқан жоқ. Бұл туралы Stan.kz ақпарат агенттігі Tengrinews.kz сайтына сілтеме жасап хабарлайды.
Бас прокуратура Назарбаевадан сотта жауап алынбағанын мәлімдеді.
"Астана қаласының қылмыстық істер жөніндегі ауданаралық сотының үкімімен Пірімқұлов, Құмарғалиев, Коротенко және Темірбек "Оператор РОП" ЖШС-дағы лауазымдық өкілеттіктерін асыра пайдаланып, ақшалай қаражатты ұрлағаны үшін түрлі мерзімге бас бостандығынан айыруға сотталды.
А.Назарбаева осы қылмыстық іс бойынша процеске қатысушы ретінде тартылмаған және одан жауап алынбаған", – деді Бас прокуратураның баспасөз қызметі.
Бұған дейін Бас прокурордың орынбасары Әсет Шыңдалиев Әлия Назарбаеваға қатысты өтініш түспегенін мәлімдеді.
Еске сала кетейік, Мәжіліс депутаты Ерлан Сайыров қыркүйек айында куәгерлер Әлия Назарбаеваны "Оператор РОП"-тың соңғы бенефициары ретінде көрсеткенін айтқан еді.

"Ақылы жол мәселесі": Қоғам белсенділері Көлік министрлігін сотқа бермек
Қауіпсіз жол қозғалысы қауымдастығы Көлік министрлігін сотқа бермек. Бұл туралы Stan.kz ақпарат агенттігі 31 арнаға сілтеме жасап хабарлайды. 
Қоғам белсенділерінің айтуынша, басқарма жол ақысы үшін ақшаны заңсыз жинап, қазан айынан бастап төлемді 20 пайызға көтеріп жатыр. Мамандар азаматтарға тегін балама жоқ екеніне наразы.
"Көлік министрлігі ақылы жолдардағы тарифті 20 пайызға көтеріп, кейін бағаны жыл сайын өсетін Айлық есептік көрсеткішке (АЕК) байланыстыруды жоспарлап отыр. Бірақ бағасы сапаға сәйкес келе ме? Біз бірауыздан жоқ дейміз. Ақылы жолға айналғаннан бері жолдар жақсара қойған жоқ: жолдарда шұңқырлар көп, жол бойындағы қызмет көрсетілмейді, ал қыста жолдар нашар тазаланады", - дейді көлік жүргізушілері.
Сарапшылардың пікірінше, адамдар төлем жасау немесе жасамауды өздері таңдауы керек.
"Балама жол жоқ, ескі жолға тас жол салып, ақша алып жатыр. Бұл жалпы конституцияға қайшы екенін түсіну керек. Мүмкін сотқа шағым түсірерміз. Ақылы жол болса, сапасы бірдей тегін жол болуы керек", - деді Қауіпсіз жол қозғалысы қауымдастығының президенті Әрсен Шақуов. 
Көлік министрлігі де жаңа учаскелерде тек жүк тасымалы үшін ақылы жолдарды енгізу мәселесін қарастыруда. Экономистер бұл тарифтік бағаның жалпы өсуімен бірге тауарлар мен қызметтердің бағасына айтарлықтай әсер ететінін айтады.
"Біздің тауарлардың барлығы ірі қалалар мен елді мекендерге ақылы жолдар арқылы жеткізіледі. Баға осыдан еселеп өсетіні сөзсіз. Баға ет, сүт, ұн, көкөніс, біз арзан сатып алуға үйренген ірі көлемдегі тауарларға әсер етеді", - деді экономист Марат Абдурахманов. 
Сондай-ақ, экономистер Еуропа елдері мен АҚШ-та ақылы жолдардың енгізілуімен көлік салығы мен жанар-жағармайға салынатын акциздердің алынып тасталғанын атап өтті. Өйткені, олар азық-түлік құнына да әсер етеді. Біздің елде мұндай өзгерістер жоқ. Бұл ретте Көлік министрлігі Қазақстанның транзиттік хабқа айналуына, автокөлік тасымалы көлемінің артып келе жатқанына байланысты бағаны көтеруді жоспарлап отырғандарын, бұл жолдарға қосымша салмақ түсіретінін айтады. Төлем есебінен олар жол бойындағы қызмет көрсетумен қатар сапасын арттыруды да жоспарлап отыр.
«Аmanat» партиясы букмекерлік кеңселерді жарнамалағанын растады
"Аманат" партиясы өз холдингінің сайттарында Мәжілісте қарсы шыққан букмекерлік кеңселерді жарнамалағанын растады. Бұл туралы Stan.kz ақпарат агенттігі Press.kz сайтына сілтеме жасап хабарлайды. 
"Қыркүйек айынан бастап "Нұр Медиа" холдингінің сайтында "1XBET" букмекерлік кеңсесінің жарнамасы орналастырылмағанын, жарнамалық қызмет көрсету бойынша барлық келісім-шарттар бұзылғанын хабарлаймыз", - делінген партия хабарламасында. 
Сондай-ақ "Аманат" партиясы құмар ойындарға тәуелділікпен күресуде өзіндік ұстанымы бар екенін айтты. Әуел бастан "Нұр Медиа" холдингінің БАҚ арқылы букмекерлік кеңселерге қатысты заңнаманы қатайту жөніндегі ұстанымын белсенді түрде насихаттап келе жатқанын жеткізді.
Ақтауда 21 жастағы қыздың өліміне қатысты іс сотқа жетті: Полицейлер істі жасырмақ болған
Ақтауда прокуратура 21 жастағы Валерия Шальнованы өлтірді және зорлады деген күдікке қатысты іс бойынша айыптау қорытындысын бекітті. Бұл туралы Stan.kz ақпарат агенттігі Lada.kz сайтына сілтеме жасап хабарлайды.
Жәбірленуші тараптың адвокаты Ажар Әбділ материалдар сотқа берілетінін мәлімдеді. Сот төрелігіне кедергі келтірген полиция қызметкерлері де жауапкершілікке тартылуы мүмкін. 
Күдіктіні "Жыныстық сипаттағы зорлық-зомбылықпен байланысты кісі өлтіру", “Жыныстық сипаттағы зорлық-зомбылық "және "Тонау, бөтеннің мүлкін ашық ұрлау" қылмыстық баптары бойынша соттайды.
“Тергеуші Рим Лобян басқарған жедел-тергеу тобы жүргізген тергеу жан-жақты, толық және объективті жүргізілді, дәлелдеуге жататын барлық жағдайлар анықталды”, – деді адвокат Ажар Әбділ.
Сонымен қатар тергеу барысында кейбір полиция қызметкерлерінің аса ауыр қылмысты ашуға кедергілер жасап, қылмысты жасырмақ болған фактілері анықталды.
“Оларға қатысты жеке өндіріске материал бөлініп, Маңғыстау облыстық полиция департаментінің жеке қауіпсіздік басқармасына жіберілді, онда кінәлі тұлғалардың іс-әрекеттеріне тиісті баға беріледі”, – деп толықтырды адвокат.
Еске сала кетейік, ақтаулық 21 жастағы спортшының мәйіті МАЭК су тарту каналы ауданынан табылған еді. 
"49 жыл бұрын шығарылған техника берілген": Семей орманшылары басшылыққа шағымданды
Абай облысындағы орманшылар 15 адамның өмірін жалмаған алапат орман өртінен кейін ескі техника берілгенін айтты. Бұл туралы Stan.kz ақпарат агенттігі 31 арнаға сілтеме жасап хабарлайды. 
Успен орманшылығының қызметкерлері басшылықтың жұмыс барысында қолдану үшін осыдан 49 жыл бұрын шығарылған өрт сөндіру техникасын бергенін айтып, шағымданды. Әбден тозығы жеткен техниканың жүргеніне қарағанда гаражда тұрғаны көп. Сондықтан оны бірден утильге жіберген жөн дейді орманшылар. 
Дегенмен "Семей орманы" табиғи резерватының басшылығы бұл ақпаратты жоққа шығарып отыр. Олардың айтуынша ескі техниканы орман шаруашылығына 31 шілде күні берген, яғни қызыл жалынның кесірінен қолданыстағы техникалар жанып кеткенде ескі техниканы өрт сөніруге жіберуге мәжбүр болдық деп отыр. 
Ал алапат орман өртін сөндіру кезінде "Семей орманы" мекемесінің бес бірлік техникасы жарамсыз болып қалған екен. Енді олардың орнын толтыру үшін және орманшыларға жаңа өрт сөндіру техникасын алу үшін бюджеттен 1 жарым миллиард теңгеге жуық қаржы бөлінді. Техникаларды кезегімен жаңартып жатырмыз дейді. 
"Сонымен қатар шілде айында DOS CAR компаниясы JAC-6T маркалы 2 жоғары өтімді автокөліктің кілттерін табыстады. Аталғандардан бөлек қыркүйек айында "АҚ ЕРТІС" қоғамдық қорынан облыс Әкімі Н. Т. Уранхаевтың қолдауымен тағы тағы басқа жабдықтармен қамтамасыз етілді, жеткізілді", - деді "Семей орманы" МОТР" РММ бас директоры орынбасарының уақытша міндетін атқарушы Төлеген Галлямов.
"4,5 мың волонтер": Қарағанды облысында эко-волонтерлік белсенді даму үстінде
Волонтерлік-халықтың шынайы болмысы. Осы ұстанымды ұран еткен Қарағанды жастарының әлеуметтік жауапкершілігі мен қайырымдылық істері қарқынды дамып келеді. Әсіресе, облыста эко-волонтерлік белсенді даму үстінде. Бүгінгі күні облыста 73 волонтерлік ұйым мен топ жұмыс істейді. Бұл туралы Stan.kz ақпарат агенттігі хабарлайды.
Бүгінде аймақта волонтерлік қозғалысты дамыту бойынша кешенді шаралар жақсы жолға қойылған. Еріктілерді жалпы үйлестіруді және ресурстық қолдауды қамтамасыз ететін аймақтық волонтерлік фронт-офисі бар.
Облыстық жастар ресурстық орталығының мәліметінше қазіргі уақытта облыста 73 волонтерлік ұйым мен топ жұмыс істейді, олардың қызметіне 4,5 мыңға жуық облыс тұрғындары, негізінен, жастар тартылған.
"Департамент қалаған аймақтарда волонтерлерді тіркеу мүмкіндігі бар Telegram ботын іске қосты. 2021 жылдан бері Telegram ботында 5 сала бойынша 450 волонтер және 68 волонтерлік ұйым тіркелді. Өздері тұратын аймақтардағы волонтерлердің кері байланысы жастар ресурстық орталықтары арқылы жүзеге асырылады",-  деп мәлімдеді  облыстық жастар ресурстық орталығы.
Өткен жылы Қарағанды облысының жастар ресурстық орталығы қаржы көлемі 5 млн.теңге болатын "Еріктілер фронт-офисінің қызметін ұйымдастыру жөніндегі іс-шаралар кешені" жобасын сәтті жүзеге асырды. Аталған жоба шеңберінде Қарқаралы ауданында екі күндік "VolUnity - 2022" форумы, сондай-ақ қортынды волонтерлар форумы кең көлемде аталып өтті. Осы іс-шара барысында жақсылық жасап жарысып, қайырымді істің басы-қасында жүрген ерікті жастар назардан тыс қалмай, лайықты марапатқа ие болды. 
Игі істердің қатары мұнымен бітпейді. Мәселен, облыста волонтерлік ұйымдар арасында да тартысқа толы байқаулар ұйымдастырылды. Жалпы грант қоры 2 500 000 теңгені құрады. Биыл грант қоры 1 миллион теңгеге ұлғайтылды.
Жоғарыда атап өткеніміздей облыстағы қайырымдылық және әлеуметтік волонтерлік жақсы жолға қойылған. Тіпті, кейбір волонтерлік бастамаларға бизнес қауымдастықтарының қолдау көрсетуі де дәстүрге айналған. Мысалы, "Игі істер марафоны" жалпыұлттық жобасы шеңберінде "Қайырымды ұрпақ" облыстық қайырымдылық акциясы өткізіліп, оның барысында 258 балаға жалпы сомасы 5 миллион теңгеден астам көмек көрсетілген. Биылдың өзінде 54 балаға 2,5 миллион теңгеге жуық көмек көрсетілді.
"Ағымдағы жылдың ақпан айында аймақтық фронт-офис бауырлас ел Түркиядағы жер сілкінісінен зардап шеккендерге гуманитарлық көмекті жедел жинауды ұйымдастырды. Еріктілер дер кезінде тауарларды қабылдау, сұрыптау және орау жұмыстарын жүргізді. Осының нәтижесінде барлығы 2 тоннаға жуық гуманитарлық көмек қоры жиналды. Қосымша қаржы жинау нәтижесінде зардап шеккендерге көмекке 13,5 миллион теңге жіберілді. Осындай жұмыстар облыс аймақтарында да ұйымдастырылды. Қысқа ғана уақыт ішінде осыншалықты көмек қоры бұл жақсы көрсеткіш деп есептейміз,- деп хабарлады облыстық жастар ресурстық орталығы.
Қарағанды облысында эко-волонтерлік саласы да қарқынды дамып, жақсы нәтижелер байқалуда. Биыл  аймақта "Жасыл аймақ" экологиялық акциясыда қолға алынды. Бұған 1053 ерікті тартылып, жалпы саны 22 іс-шара  ұйымдастырған. Ал екінші жартыжылдықта ерікттілер тағы бір игі бастаманы қолға алған. "Киелі табиғат" деп аталатын аймақтық акцияда белсенді жастар экологиялық санасын оятуға бағытталған бейнеконтент жасайды.
Волонтерлік фронт-офис аймақтағы волонтерлік қозғалысты одан әрі жандандыру үшін өзге де маңызды жобаларды жүзеге асыруды жоспарлып отыр. Мәселен, аймақтағы волонтерлік топтарды біріктіріп өзара тәжірибе алмасуды көздейтін “Offline Day” жобасы бар. Мини-футболдан спорттық турнир, халықаралық волонтерлар күніне арналған қорытынды форум да алдағы уақыттың еншісіндегі маңызды жобалардың бірі. Еріктілер қауымдастығын құру және оны дамыту мақсатында волонтерлер ауылдық аймақтарды да араламақшы. Сонымен қатар, волонтерлік ұйымдар арасындағы гранттық байқау жалғасын табады. Оның аясында әрқайсысына 500 мың теңгеден 7 шағын грант ойнату мақсаты тұр.


Kaspi.kz "Жыл трансформаторы" атанды 
Жыл сайынғы Kazakhstan Growth Forum-да үздік қазақстандық компанияларды марапаттау рәсімі өтті.
Мемлекеттік және басқа да цифрлық сервистерді біріктіргені үшін және қазақстандықтардың күнделікті өміріне кеңінен ендіргені үшін Kaspi.kz компаниясы басты "Жыл трансформаторы" атанды.
Kaspi.kz-тің басшысы әрі негізін қалаушылардың бірі Михаил Ломтадзе өз пікірін білдірді:
"Бүгінгі таңда Қазақстан – мемлекеттік қызметтерді онлайн көрсетуде әлемдегі ең дамыған елдердің бірі, ол әр қазақстандық үшін зор мақтаныш көзі. Қазақстандықтар үшін мемлекеттік қызметтерді барынша қолжетімді етуге тырысып жатқан мемлекеттік органдарға рақмет айтамын. Цифрлық даму министрлігі, "Ұлттық ақпараттық технологиялар" АҚ, "Азаматтарға арналған үкімет" КЕАҚ, Қаржы министрлігі, Мемлекеттік кірістер комитеті, Денсаулық сақтау министрлігі, Ішкі істер министрлігі, Еңбек және халықты әлеуметтік қорғау министрлігі, Әділет министрлігі, Бас прокуратураның Құқықтық статистика комитеті, ІІМ Әкімшілік полиция комитеті мен азаматтарға арналған заманауи цифрлық сервистерді жасауға атсалысқан басқа да мекемелерге сенім артқаны үшін және бірлесіп жұмыс істегені үшін мың алғыс. Ал қазақстандықтар мемлекеттік қызметтерді тура өз смартфонында оңай әрі жылдам алады. Біздің жұмысымызды жоғары бағалағаны үшін форумның қазылар алқасына рақмет!"
Kazakhstan Growth Forum сараптамалық кеңесі жыл сайын еліміздің үздік компанияларын айқындайды. Биыл оның құрамына Ораз Жандосов, Сәкен Жұмашев (KPMG), Елена Бахмутова (АФК), Ельдар Әбдіразақов (Kazakhstan Growth Forum), Екатерина Бенджамин (IFC), Ерлан Досымбеков (EY), Ержан Досымбеков (Grant Thornton), Андрей Беклемишев (IDC), Дулатбек Икбаев (McKinsey & Company), Дана Іңкәрбекова (PwC), Дина Урастаева (Qazaq Independent Directors) сияқты беделді сарапшылар кірді.
"Мемлекеттің беделіне нұқсан келді": Заңгер денсаулық сақтау министрлігі шетелдік компанияға үш жылдан бері ақы төлемегенін айтты
Заңгері әрі блогер Ержан Есімханов денсаулық сақтау министрлігінің франциялық Conseil Sante компаниясымен келісімшартқа отырып, қызметін пайдаланғаннан кейін ақысын төлемей кеткенін айтты. Бұл туралы Stan.kz ақпарат агенттігі хабарлайды.
Заңгер қазіргі таңда шетелдік компанияның мүддесін қорғап жүргенін айтты.
Conseil Sante – Францияның бүкіл әлем бойынша клиенттерге денсаулық сақтау жүйесін тиімді ету туралы кеңес беретін компаниясы. 
Айтуынша, денсаулық сақтау министрлігі бұл компанияны 2018 жылдың соңында денсаулық сақтау инфрақұрылымын дамыту және алғашқы медициналық көмекті жақсарту бойынша кеңес алу үшін жалдады. 2019 жылдың соңына қарай барлық қызметтер аяқталып, қорытынды есептер берілген. Алайда ақшасы берілмеген,
“Жобаны Дүниежүзілік банк басқарды, ал онда министрліктің өкілдері сөз сөйледі, сондықтан француз тарапы ақысыз қаламыз деп қорықпады”, – деді ол.
Содан кейін денсаулық сақтау министрлігінің өкілдерімен осы мәселе бойынша бірнеше кездесу ұйымдастырылған. Әр кездесуде олар есептерді сұрата бергенін айтады. 
“Немқұрайлылық танытқандықтан, Францияның сауда палатасына жүгіндік. Сауда палатасы денсаулық сақтау министрімен кездесу туралы хат жіберді. Министр ірі компания директорының түйіндемесін сұрады. Содан соң Францияның Қазақстандағы елшілігіне, Қазақстанның Франциядағы елшілігіне хабарластық. Олар қаржы министрлігі мен әділет министрлігіне жазды. Бұл – Дүниежүзілік банктің келісімшарты, қарыз сомасы өте үлкен. Шетелдік БАҚ-тарда Қазақстан шетелдік компанияларды алдап соғатын ел ретінде танылады. Соны біле тұра олардың мемлекеттің беделін ойламай, нұқсан келтіргені қынжылтты”, – деді Есімханов.
Айтуынша, осыдан кейін франциялық компания Қазақстанмен енді жұмыс істемейміз және басқаларға да жоламасын деп ескертеміз деген.
Бұған денсаулық министрлігі жауап беріп, Дүниежүзілік банктің жобасы аясында 2018 жылы Conseil sante & SOFRECO компанияларының консорциумымен Денсаулық сақтау инфрақұрылымын дамыту және алғашқы медициналық-санитарлық көмекті жетілдіру бойынша консультациялық қызметтер көрсетуге екі келісімшарт жасасқанын растады.
Мәлімдеуінше, министрлік техникалық тапсырмаға сәйкес тұжырымдамалық ескертулер айтқан.
“Француз компаниясымен осы келісімшарттар бойынша келіспеушіліктерді бейбіт жолмен реттеу және консенсусқа қол жеткізу бойынша жұмыс жүргізілуде. Есептерді пысықтау және түзету мәселелерін талқылау үшін кездесулер өткізілді.  Нақты ескертулер көрсетіле отырып, міндеттер талқыланды”, – деп мәлімдеді денсаулық сақтау министрлігінің баспасөз қызметі.
Министр Ажар Ғиният компанияның қызметіне көңілі толмағанын айтты. Оның айтуынша, әлі де толықтырулар керек.

Елімізде қай аймақтарда жылыту жүйесі қосыла бастағаны белгілі болды
Энергетика министрлігі Қазақстанның бірқатар өңірлерінде жылыту кезеңі басталғанын мәлімдеді. Бұл туралы Stan.kz ақпарат агенттігі хабарлайды.
Бірінші кезекте әлеуметтік нысандар жылытуға қосылады. 2 қазанда жылыту маусымы Астана, Ақмола, Шығыс Қазақстан, Қарағанды, Павлодар, Қостанай және Солтүстік Қазақстан облыстарында басталды.
Шығыс Қазақстан облысының Риддер қаласында 24 әлеуметтік нысанның 23-і яғни 96%-ы қосылған. Тұрғын үйлерге ыстық су берілді. Павлодар облысының Екібастұз қаласы бойынша 90 әлеуметтік нысанның 26-сы немесе 28,8%-ы қосылған. Астана қаласында 240 әлеуметтік нысанның 86-сы немесе 35,8 %-ы қосылған.
"3 қазанда Алматы облысында, 10 қазанда Ұлытау облысында, 15 қазанда Алматы, Абай облысында, Ақтөбе, Атырау, Жамбыл, Жетісу, Батыс Қазақстан, Қызылорда, Маңғыстау облыстарында жылыту жүйесі қосылады деп күтілуде", – делінген хабарламада.
Жылыту маусымын Шымкентте 20 қазанда, Түркістан облысында 25 қазанда бастау жоспарлануда.
"Қылмыс жоқ, жастар спортты таңдайды": Қарағанды облысында тағы бір ауыл ішімдіктен толықтай бас тартқан
Қарағанды облысында Қарабұлақ атты тағы бір ауылында тұрғындар ішімдіктен толықтай бас тартқан. Ауыл дүкендерінде алкогольді сусындар сатылмағандықтан қылмыс та болмайды екен. Бұл туралы Stan.kz ақпарат агенттігі “Хабар24” арнасына сілтеме жасап. 
Дина Төлегенова – ауылдағы ең ірі дүкеннің иесі. Кәсіпкер әйел ішімдік сатудан үзілді-кесілді бас тартқан. Ол мұндай шешімнің кіріске әсер етпейтінін айтады. 
“Ашылғанына 3 жыл болғалы арақ пен темекі сатпадық. Күйеуім екеуміз солай шештік. Бұдан біздің бизнес зардап шегіп, кіріс төмендеген емес”, – деді Дина. 
Соңғы 3 жылда Қарабұлақта бірде-бір қылмыс болмаған екен. Сонда да учаскелік полиция қызметкері Аманбек Әубәкіров қырағылығын жоғалтпайтынын айтады.
“Адамдар мас кездерінде тұрмыстық қылмыстарды көп жасайды. Біздің ауылдың тұрғындары бұрын да ішімдікке бейім емес еді. Ал енді жалпы шешіммен маскүнемдікке толық тыйым салынды. Бізде тамаша көрсеткіштер бар: заң бұзушылықтар жоқ, қылмыстар әлдеқайда аз. Қарабұлақта 500 адам тұрады. Олардың бестен бірі – жастар. Көптеген адамдар спортқа қызығушылық танытады. Ауылдың өз волейбол командасы бар, олар облыстық, тіпті республикалық жарыстарға қатысады”, – деді Аманбек Әубәкіров.
Ауыл тұрғыны Ақжол Бейсенбай да үлкендердің тәрбиесі жаман әдеттерден аулақ болуға үйрететінін айтады.
“Біз олармен толықтай келісеміз. Салауатты өмір салтын ұстанамыз. Спорт – денсаулық кепілі”, – деді Ақжол. 
Қарабұлақта "Үздік бизнес жоба" байқауы жыл сайын өткізіледі. Оған жергілікті фермерлер демеушілік етеді. Ақша Қарабұлаққа қажетті жобаға бөлініп, мұнда шаштараз, наубайхана ашылған. Үлгілі ауылды Аслан Рахымбергенов басқарады. Жас басшы биыл республикадағы ең үздік ауыл әкімі болып танылды.

"1000 қоғамдық көлік жетпейді": Алматы тұрғындары автобустардың үнемі лық толы болуына шамданды
материалға сілтемені көшіру
Желіде Алматыдағы тұрғындардың аялдамалардағы және қоғамдық көліктерге сыймай жатқан бейнежазбалары мен суреттері тарап кетті. Алматылықтар автобустардың барлық кезде лық толы болғанына шамданды. Бұл туралы Stan.kz ақпарат агенттігі хабарлайды. 
Алматы тұрғындары кез келген уақытта, әсіресе, қарбалас кезеңдерде қоғамдық көлікпен жүру мүмкін емес екенін айтып шамдануда. 1 қыркүйектен бері қоғамдық көлікпен жүретіндер саны лезде артып, халықтың күрт өскені байқалады. 
Stan.kz тілшісі әкімдіктен бұл мәселе аясында қандай шаралар қабылданғанын сұрап білді.
Алматы қалалық мобильділік басқармасының мәлімдеуінше, бүгінгі таңда қалада жолаушылар көлігі саласында 24 тасымалдаушы жұмыс істейді. Олардың бірі – "Алматыэлектротранс" ЖШС коммуналдық автобус паркі, ал қалғандары – жеке тасымалдаушылар.
Маршруттық желі 165 маршруттан тұрады.
Желіде барлығы 2431 жылжымалы бірлік бар, оның ішінде 2247-сі автобус, 184-і  троллейбус.
“Күн сайын 2165 қоғамдық көлік шығады. Олардың орташа жиілігі – 90-95%.
Осыған қарамастан қоғамдық көліктің жетіспеушілігі шамамен – 1000 бірлік. Сол үшін 1430 көлік сатып алу жоспарлануда. Мемлекеттік бюджет есебінен 100 газдағы автобус сатып алынды, енді тағы 500 автобус және 100 троллейбус алынады. Жеке тасымалдаушылар есебінен 730 автобус сатып алынуы тиіс, оның ішінде 270 көлік сатып алынды”, – деп мәлімдеді әкімдік.
Ал 4 қыркүйектен бастап жұмыс күндері 10/6 (тиісінше 6:12/10:20 интервал) бағытымен электр пойыздарының қозғалыс кестесі қолданысқа енгізілді.
“Жолаушылар ағыны жұмыс күндері шамамен 100 мың, ал демалыс күндері 40-50 мың адам. Жолаушылар ағынына қатысты мониторинг жүргізілуде, адамдардың саны толып кеткен жағдайда электр пойыздары желіге қосымша шығарылады. Жолаушылардың ұлғаюы таңғы сағат 8:00-ден 9:00-ге дейін Момышұлы станциясында байқалады”, – деп мәлімдеді “Метрополитен” КМК. 
Сонымен қатар Алматы қаласының мәслихаты бекіткен қаланы 2025 жылға дейін дамыту бағдарламасында  2030 жылға дейін жолаушылар тасымалын дамытуға бағытталған бірнеше іс-шаралар көзделген.
•	Райымбек даңғылы бойындағы жүрдек автобус тасымалы, BRT құрылысы;
•	"Қалқаман" станциясынан "Барлық" базарына дейін метрополитеннің бірінші желісінің үшінші кезегін салу;
•	Жеңіл рельсті трамвайдың бірінші желісін салу;
•	қазіргі BRT желісін "Шығыс қақпасы" полиорталығына дейін ұзарту;
•	қаланың жаңа аудандары үшін 500 қоғамдық көлік аялдамасын салу;
•	30 жаңа қала маңындағы маршруттарды іске қосу;
•	4 көлікке ауысып отыру хабын салу;
•	"Батыс" хабының құрылысы (Барлық базары);
•	"Райымбек батыр" хабының құрылысы (Алматы-2);
•	"Алматы-3" хабын салу үшін құжаттарды әзірлеу;
•	"Шығыс қақпасы" хабының құрылысы (Құлжа күре жолы);
Шымкент қаласында 1,1 миллиард теңгені жымқырған шенеуніктер қымбат тұрғын үй сатып алған
Шымкент қаласы бойынша Қаржылық мониторинг агенттігі департаменті әкімдік пен мемлекеттік коммуналдық кәсіпорынның лауазымды тұлғаларына қатысты істі тергеп жатыр. Олар аса ірі көлемде бюджет қаражатын жымқырды деген күдікке ілінді. Бұл туралы Stan.kz ақпарат агенттігі хабарлайды. 
Қаржылық мониторинг агенттігі хабарлағандай, қалалық коммуналдық кәсіпорын басшылығы ірі ұрлық жасады деген күдікке ілінген. Тергеушілердің айтуынша, олар бақылаудағы қосалқы мердігерлермен және Шымкент әкімдігінің лауазымды тұлғаларымен сөз байласу арқылы жұмыс пен тауардың құнын қымбаттатып жіберген.
Құқық қорғау органдары осылайша бюджеттен ұрланған соманы 1,1 миллиард теңгеге бағалап отыр. Бұл ақша жылу және электр желілерін жөндеуге арналған қаржы.
"Сот санкциясымен күдіктілер қамауға алынды. Шенеуніктер заңсыз жолмен тапқан ақшаны пайдалана отырып, Астанадағы элиталық тұрғын үй кешендерінен құны 150 миллион теңгеден асатын жылжымайтын мүлік сатып алған.Тергеу сотының санкциясымен барлық мүлікке тыйым салынды", - делінген хабарламада. 
Сотқа дейінгі тергеу амалдары жүргізіліп, тергеу жалғасуда.
Маңғыстау облысында әскери қызметкер белгісіз заттың жарылуынан қаза тапты
Маңғыстау облысында әскери қызметкер алаңда белгісіз заттың жарылуынан қаза тапты. Бұл туралы Stan.kz ақпарат агенттігі inAktau.kz порталына сілтеме жасап хабарлайды.
Қызметкердің қайтыс болғанын ҚР Қарулы Күштері Құрлық әскерлерінің баспасөз қызметі растады. Ведомствоның мәліметінше, Оймаша жаттығу алаңында белгісіз зат жарылған.
"Белгісіз зат жарылды. Әскери қызметкердің біреуі әртүрлі ауырлықтағы дене жарақатын алды. Оқиға орнына жедел жәрдем бригадасы жеткен. Медицина қызметкерлерінің қанша тырысқанына қарамастан, сарбаз ауруханаға бара жатқан жолда қайтыс болды. Оқиғаның себептері мен мән-жайы анықталуда. Әскери тергеу органдары сотқа дейінгі тергеуді бастады. Басқа мәліметтер жария етуге жатпайды", - деп хабарлады ведомстводан.
Оқиға орнына "Батыс" өңірлік қолбасшылығының басшысы генерал-майор Д.Оспанов бастаған комиссия жіберілді.
Қарулы Күштер Құрлық әскерлерінің басшылығы қаза тапқан әскери қызметшінің отбасы мен жақындарына көңіл айтты.
"Жылбысқы қар, тұман мен көктайғақ": Қазгидромет қазан айына арналған ауа райы болжамын жасады
Қазгидромет еліміз бойынша қазан айына арналған ауа райы болжамын жариялады. Күздің екінші айында жауын-шашынды болмақ. Бұл туралы Stan.kz ақпарат агенттігі хабарлайды.
Синоптиктердің болжамынша, бірінші онкүндікте атмосфералық фронттардың жиі өтуімен жаңбыр жауып, найзағай ойнап, желдің екпіні 15-23 м/с күшейеді.
3-4 қазанда республиканың шығысында және оңтүстік-шығысында қатты жауын-шашын жауады. Түнде таулы аймақтарда жаңбыр жылбысқы қарға айналуы мүмкін. Тек кей күндері республика бойынша күн жылы әрі ашық болады.
Сонымен қатар бірінші онкүндікте кей аймақта ауа температурасы жоғарылайды деп күтілуде.
Батыста түнде +3+8°С-тан +7+12°С-қа дейін, күндіз негізгі фон +20+27°С; оңтүстік-батыста түнде +7+15°С-тан +12+17°С-қа дейін, күндіз +22+27°С-тан +24+29°С-қа дейін болады.
Ал республиканың солтүстігінде, солтүстік-батысында, орталығында, шығысында түнде 0,+7°С-тан, жекелеген аудандарда 3 градус аяздан +5+12°С-қа дейін, күндіз +10+15°С-тан +17+22°С-қа дейін; елдің оңтүстігінде негізгі фон түнде +5+13°С, күндіз +20+25°С-тан +25+30°С-қа дейін жоғарылайды.
ҚР оңтүстік-шығысында ауа температурасының түнде +5+13°С-тан +3+9°С-қа дейін, күндіз +18+25°С-тан +13+21°С-қа дейін, таулы аудандарда түнде 0,-5°С-тан 0,+5°С-қа дейін, күндіз +5+10°С-тан +10+15°С-қа дейін ауытқуы күтілуде.
Онкүндіктің соңында күндізгі ауа температурасының төмендеуі болжанады. Еліміздің солтүстік жартысында +8+13°С, оңтүстік өңірлерде +17+25°С, оңтүстік-шығыс аймақтарда керісінше +22+27°C-қа дейін ауа райы жылынады.
Екінші онкүндіктің басында елдің басым бөлігінде ауа райының тұрақсыз сипаты сақталады. Айдың ортасында бұлтсыз ауа райы және температураның жоғарылауы күтіледі.
Айдың соңында республиканың барлық аумағында суық ауа райының кезекті толқыны болжанады, жаңбыр, жылбысқы қар, тұман мен көктайғақ құбылыстары, екпінді жел болжанады.
Батыс өңірлерде түнде -5-10°С-қа дейін, күндіз +15+20°С-тан +3+8°С-қа дейін; республиканың солтүстік, орталық және шығыс өңірлерінде түнде 0,+5°С-тан -7-12°С-қа дейін, күндіз +11+16°С-тан -3-8°С-қа дейін; ҚР оңтүстігінде, оңтүстік-шығысында түнде +7+12°С-тан -2-7°С-қа дейін, күндіз +18+23°С-тан +5+10°С-қа дейін ауа температурасы төмендейді.

Алматы облысында намаз кезінде 3 жасар баланы ұрып жіберген имам жауапкершілікке тартылмады
Алматы облысы Шелек ауылындағы мешіттердің бірінде имам намаз оқып жатып бөлмеде жүгіріп жүрген баланы бір ұрған еді. Оқиғаға байланысты полицейлер жауап берді. Бұл туралы Stan.kz ақпарат агенттігі хабарлайды. 
Полиция оқиға кезінде баланың әкесінің болғанын, ол арыз жазудан бас тартқанын және бір-біріне ешқандай талаптары жоқ екенін атап өтті.
"Тексеру барысында анықталғандай, бейнероликте көрсетілген бұл оқиға 2023 жылдың 27 маусымында Шелек ауылында орналасқан мешітте болған. Намаз кезінде 1978 жылы туған азамат Е. 3 жасар баланы сол қолымен ұрып жіберген", – деді Бауыржан Әленов.
Өз кезегінде бұл оқиға Алматы облысы мұсылмандары діни басқармасында қаралып, имам өз әрекеті үшін тәртіптік жауапкершілікке тартылды.
"Қазіргі уақытта полиция жан-жақты, толық және объективті шешім қабылдау үшін барлық қажетті тексерулерді жүргізіп жатыр. Баланың ата-анасының, ауыл тұрғындарының және жергілікті атқарушы органдар қызметкерлерінің қатысуымен азамат Е.-мен профилактикалық әңгіме жүргізілді. Имам кешірім сұрады", - деп қосты полковник Әленов.
Жазғы Азия ойындары: Қазақстан құрамасы төртінші алтын медаль жеңіп алды
Қазақстандық спортшылар ХІХ жазғы Азия ойындарында байдарка мен каноэден ескек есу бойынша чемпион атанды. Бұл туралы Stan.kz ақпарат агенттігі хабарлайды.
Тимур Хайдаров пен Сергей Емельянов 50 метрге каноэде есуден алтын медаль жеңіп алды. Олар бұл қашықтықты 1:49.01-та еңсерді.
Отандастарымыз Жапония құрамасынан (1:49.237) және Ираннан келген жұптан (1:50.486) озып кетті. 
"Тимур мен Сергейді жеңісімен құттықтаймын! Күрес қиын болды, бірақ біздің ескекшілер бәсекелестерден озып үлгерді. Азиадада Қазақстан құрамасы дәстүрлі түрде осы спорт түрінен өте жақсы нәтиже көрсетіп келеді және бүгінгі жетістік-осының жарқын дәлелі. Команданың жаттықтырушылар штабына ерекше алғыс айтамын. Ел сіздердің қажырлы еңбектеріңізді мақтан тұтады!" – деді ҚР Туризм және спорт министрі Ермек Маржықпаев.








