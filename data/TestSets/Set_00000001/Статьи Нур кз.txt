Құны 150 млн теңгеден асатын жылжымайтын мүлік сатып алған": Шымкентте әкімдік шенеуніктері ұсталды
Қаржылық мониторинг агенттігінің Шымкент қаласы бойынша департаменті аса ірі көлемде бюджет қаражатын жымқыру фактісі бойынша Шымкент қаласы әкімдігі мен мемлекеттік коммуналдық кәсіпорнының лауазымды тұлғаларына қатысты істі қарап жатыр. Бұл туралы агенттік Telegram-дағы ресми арнасында хабарлады. 
Қаржылық мониторинг агенттігінің Шымкент қаласы бойынша департаменті аса ірі көлемде бюджет қаражатын жымқыру фактісі бойынша Шымкент қаласы әкімдігі мен мемлекеттік коммуналдық кәсіпорнының лауазымды тұлғаларына қатысты істі қарап жатыр. Бұл туралы агенттік Telegram-дағы ресми арнасында хабарлады. ҚМА мәліметінше, қалалық коммуналдық кәсіпорнының басшылығы қала әкімдігінің бақылауындағы қосалқы мердігерлермен және Шымкент қаласы әкімдігінің лауазымды тұлғаларымен бірлесе отырып, жұмыс пен тауарлардың құнын жоғарылатып, биыл жылу мен электр желілерін жөндеуге бөлінген 1,1 млрд теңге сомасында бюджет қаражатын жымқырды деген күдікке ілінген. "Күдіктілер соттың санкциясымен қамауға алынды. Шенеуніктер заңсыз жолмен тапқан ақшаны пайдаланып, Астанадағы элиталық тұрғын үй кешендерінен құны 150 млн теңгеден асатын жылжымайтын мүлік сатып алған. Тергеу сотының санкциясымен барлық мүлікке тыйым салынды", - дейді ҚМА ресми өкілі Әлібек Әбділов. Құзырлы орган сотқа дейінгі тергеу жалғасып жатқанын мәлімдеді. Агенттік мәліметінше, Қылмыстық-процестік кодекстің 201-бабына сәйкес өзге де ақпарат таратуға жатпайды.  

Актриса Гүлжамал Қазақбаева шетелге тұрмысқа шыққан туған қызымен 13 жылдан кейін кездесті.
Қазақстанның еңбек сіңірген әртіс, актриса Гүлжамал Қазақбаева туған қызын 13 жыл көрмеген. Өнер иесі "Алғашқы" бағдарламасында Мароккоға тұрмысқа шыққан қызы Ләззатпен қауышты, деп жазады. Актрисаның айтуынша, қызы Ләззатты көрмегеніне он жылдан асқан. "Мен алғашында қатты сағынатынмын, қиналатынмын. Кейін келінім қызымнан кем болмады. Өмірде көрген қиындығым болсын, басқасы болсын, тәубе деймін. Қызымды көрмегеніме он жылдан асты. Олар Қазақстанға 13 жыл бұрын келді. Пандемияның алдында маған шақырту жіберген. Бірақ шекара жабылып, кездесу тағы да қалып кетті. Сағыныш деген - жақсы да, қиын да сезім", - дейді Гүлжамал Қазақбаева. Бағдарлама барысында актрисаның қызы Ләззат бір құшақ гүл алып, студияға кіріп келеді. Ал туған қызын көрген Гүлжамал Қазақбаева көз жасына ерік берді.

Айтжанов Шымбергенов жайлы: екі раундты бермеген соң, нокаутқа жібер дедім
Бокстан жазғы Азия ойындарында Қазақстан командасының капитаны Асланбек Шымбергенов өзбек қарсыласын нокаутпен жеңді. Бас бапкер Мырзағали Айтжанов аталған жекпе-жекке қатысты пікірін білдірді, деп хабарлайды. Асланбек Шымбергенов 67 келіде әлем чемпионы атанған өзбекстандық Асаходжа Муйдинходжаевпен жұдырықтасқан болатын. Кездесудің алғашқы екі раундында төрешілер жеңісті қарсыласқа берді. Содан соң шешуші раундта Асланбек қарсыласын үш рет нокдаунға жіберіп, мерзімінен бұрын жеңіске жетті. Бокс ережесі бойынша бір раундта үш рет нокдаун алған боксшы нокаутпен жеңілді деп есептеледі. "Алғашқы екі раундта Асланбек жеңіп тұрса да, төрешілер қарсыласқа беріп жіберді. Үшінші раунд басталарда оған: "Нокаутпен жеңіп шық", - дедім. Айтқаным айдай келді. Асланбек үш рет нокдаун беріп, қарсыласын нокаутқа жіберді. Барша жанкүйерлерге рахмет! Елде отырып, бізге жанкүйер болған халыққа рахмет", - деді бас бапкер Мырзағали Айтжанов. Асланбек Шымбергенов. Фото: Сали Сабиров Айта кетелік, Асланбек Шымбергенов 71 келі салмақта әлем және Азия чемпионы. 
"Тауық та, балық та жемейді": Бүркіт жұбайы Аишаның ел білмейтін құпиясын бөлісті 
Көпшілікке Бүркіт лақап атымен танылған Айбек Жансейітов жұбайы жайлы ел білмейтін сырды бөлісті. Өнер иесі "Уақыт көрсетеді" бағдарламасында әйелі Аишаның вегетариан екенін айтты, деп жазады. "Ет жемейді. Тауық та, жұмыртқа да жемейді. Балық та жемейді. Білмеймін осы уақытқа дейін не жеп жүргенін? Анда-санда бешбармақ дайындайды. Бірақ бізде көмекші бар. Үйде қой соямыз. Ол кісі қарсы болады. Бірақ қазақпыз ғой, қанда бар нәрсе", - деді Бүркіт. Айта кетейік, осыған дейін Бүркіт халық арасында жұбайы мен Болат Назарбаевқа қатысты тараған қауесетке нүкте қойған болатын. 

Ақтау қаласына жаңа әкім тағайындалды 
Ақтау қаласының әкімі болып Ұлықбек Тналиев тағайындалды, деп хабарлайды қала әкімдігі Инстаграм-дағы ресми парақшасында. Ведомство мәліметінше, бүгін, 20 қыркүйекте Маңғыстау облысының әкімі Нұрлан Ноғаев Ақтау қалалық мәслихатының депутаттарына қызметінен өз еркімен кеткен Ақтаудың бұрынғы әкімі Ербол Ізбергеновтің орнына жаңа кандидатты ұсынған. Президент әкімшілігімен келісілген жаңа кандидат бұған дейін Маңғыстау облысы әкімінің орынбасары қызметін атқарған Ұлықбек Тналиев. "Қалалық мәслихат депутаттары Тналиевтің кандидатурасын қолдады. Нұрлан Ноғаев Ербол Ізбергеновке атқарған жұмыстары үшін алғысын білдіріп, Ұлықбек Тналиевке Ақтау қаласының әлеуметтік-экономикалық дамуына қатысты бірқатар нақты тапсырма берді", - деп хабардар етті әкімдіктен. Ұлықбек Тналиев Атырау мұнай және газ институтының бакалавриатын "Технологиялық машиналар мен жабдықтар" мамандығы бойынша бітірген, "Техника ғылымдары" сондай-ақ "Экономика және бизнес" магистрі академиялық дәрежесіне ие. Еңбек жолын 2006 жылы азаматтық қоғам және жастар саясаты саласында бастаған. Әр жылдары Атырау облысы Махамбет ауданы әкімінің орынбасары, Атырау облысы жұмыспен қамтуды үйлестіру және әлеуметтік бағдарламалар басқармасы басшысының орынбасары, Атырау қаласы әкімінің орынбасары қызметтерін атқарған. 2020 жылдан 2022 жылға дейін қоғамдық-саяси жұмыс басқармасының басшысы, Ақпарат және қоғамдық даму министрлігі департаментінің директоры, 2022 жылғы маусымнан бүгінгі күнге дейін Маңғыстау облысы әкімінің орынбасары болған. 

Қарттар үйінде көз жұмған қария қайтыс боларының алдында 35 жыл көрмеген жалғыз қызымен қауышқан 
Ақтөбедегі Қарттар үйін түрлі тағдыр иесі паналап жүр. Әлеуметтік орталық қызметкерлерінің сөзінше, мұнда бала-шағасы бар қарттар да, жақынынан айырылып, жалғыз қалған жандар да тұрады. Жақында орталық қызметкерлері хәл үстінде жатқан қарияның жалғыз қызын тауып, кездесуге шақырған. 74 жастағы ер адам қайтыс боларының алдында сегіз айлығында тастап кеткен қызынан кешірім сұрап, батасын берген, деп жазады тілші. Ақтөбедегі әлеуметтік қызмет көрсету орталығы директорының әлеуметтік жұмыс жөніндегі орынбасары Сәулехан Күнтілеуова орталық жұмысымен таныстырып, ауыр тағдырларды баяндап берді. "Орталықта бала-шағасы бар адамдар да тұрады. Бірақ көбі жалғызбасты. Бізге келген кісілер жастық шағында бала-шағасын тастап кеткен. Жақында 70 жастан асқан кісі дүниеден өтті. Қызы 8 айлық кезінде тастап кеткен. Бала анасымен қалған. Ол кісі хәл үстінде жатқанда біз 35 жылдан кейін қызын тауып бердік. Іздедік, таптық. Қызы "өмірімде әкемді көрген жоқпын" дегенмен "Келіп, көрсем бола ма?", - деп сұрады. Екеуі кездесті. Әкесі еміс-еміс біледі. Батасын берді, кешірім сұрады. "Дауысын естімей қаламын ба деп едім" деді. Екеуі табысты. Тұрғынымыздың осындай кішкентай арманын орындадық. 
Тағы бір оқиға бар. 70-тен асқан кісі қызын 28 жыл көрмеген. Жақында қызы келіп кетті. Биыл тұрмысқа шығайын деп жатыр. Тойына бар деп айтып отырмыз. Көбі арланады, намыстанады. Сондықтан көпшілікке көрінгісі келмейді", - дейді Сәулехан Күнтілеуова. Қазір Ақтөбедегі Қарттар үйін 201 адам паналап отыр. Оның 120-ы зейнеткер, 81-і мүгедектігі бар жандар. Орталықта 18 жастан асқан І және ІІ топтағы мүгедектігі бар жандар мен зейнеткерлерге тұрақты немесе уақытша тұруға мүмкіндік жасалған. 120 орындық асханасы, 7 мыңнан астам кітап қоры бар кітапханасы бар. Қариялар детектив, лирикалық кітаптарды жиі сұрайды екен. "Қарттар мұнда бірінші келген кезде қиналады. Тамақ ішпей жатып қалады. Құса болады. Мінез-құлқы өзгереді. Ауырады. Зауқы болмайды. Кетем деп айтады. Қайда келдім? Не істеп жүрмін? деп жылайтындар аз емес. Бірақ келгенде өз еркімен келеді. Ешкім күштеп әкелмейді. Әр жұмыстың қиындығы бар. Әр үлкен кісінің көңілін табу керек. Сондықтан олармен психологтар жұмыс істейді. Жеке қабылдайды. Сенсор кабинеті бар. Тест алады, тренинг өткізеді. Біз олардың бос қалдырмаймыз. Акт залында үнемі шара өтеді", - дейді басшының орынбасары. Орталықта 160-қа жуық адам жұмыс істейді. Әлеуметтік қызметкерлер үнемі қарттар мен мүгедектердің жанында. Тұрғындар үшін ғимарат іші де жайлы. 50 жылдық тарихы бар ғимарат 2021 жылы облыстық бюджеттен 701 млн теңге ақша бөлініп, күрделі жөндеу жүргізілді. Шатыры жаңарып, қасбеті қапталды. Ішкі әрлеу жұмысы жүргізілді. Орталық тұрғындары үшін туыстарымен, таныстарымен кездесетін орын да бар. "Кейде балалары, туыстары келіп, алып кетеді. Біз жүріп тұра алатын тұрғындарды жібере аламыз. Той, садақаларына барады. Шаруалары болып, ағайын-туысына барғысы келсе өтініш жазады. Біз үш күннен бір айға дейін жеберміз. Кейбірі баласына барып, немересін көргісі келеді. Кейбірінің жолдасы қайтқан болса, бейітінің басына баруға сұранады", - дейді орталық қызметкері. 

Оқу-ағарту министрлігі жаңа оқу жылында кейбір пәндердің сағатын қысқартпақ 
Биылғы оқу жылында оқушылар 34 апталық оқу жылына көшкендіктен, Оқу-ағарту министрлігі оқушыларға артылатын жүкті жеңілдету туралы шешім қабылдады. Тиісті бұйрық жобасы "Ашық НҚА" порталында жарияланған. Оқу-ағарту министрінің 2022 жылғы 16 қыркүйектегі "Жалпы білім беру ұйымдарына арналған жалпы білім беретін пәндердің, бастауыш, негізгі орта және жалпы орта білім деңгейлерінің таңдау курстарының үлгілік оқу бағдарламаларын бекіту туралы" № 399 бұйрығына өзгерістер енгізу туралы заң жобасы 25 тамыз күні жарияланған. Қоғамдық талқылау 11 қыркүйекке дейін созылады. Аталған құжатта 34 апталық оқу жылы қайтарылғандықтан, жалпы орта мектепте оқитын оқушылар үшін барлық пәннен оқу сағатын азайту ұсынылған. Мәселен, бірінші сынып оқушылары үшін "Обучение грамоте" пәнінің уақытын 114 сағаттан 102 сағатқа қысқарту ұсынылуда. "Қазақ тілі" пәні бойынша – 70 сағаттан 66 сағатқа дейін (оқыту орыс тілінде), 2-4 сыныптар үшін – жылына 108 сағаттан 102 сағатқа дейін, төртінші сынып оқушылары үшін – 144 сағаттан 136 сағатқа дейін қысқарту жоспарлануда. Ал 2-4-сынып оқушылары үшін "Орыс тілі" пәнінің уақытын жылына 144 сағаттан 136 сағатқа дейін қысқарту ұсынылған. Еске сала кетейік, бұған дейін Еңбек және халықты әлеуметтік қорғау министрі Тамара Дүйсенова биылғы оқу жылында 36 апталық оқу мерзімі 34 апталық оқу мерзіміне ауыстырылып, оқушылар қайтадан 25 мамырға дейін оқитынын мәлімдеген болатын. 
"Бұл келесі кездесуге дайындық": Мырзағали Айтжанов Қоңқабаевтың жекпе-жегінен соң не айтты
Бокстан Қазақстан құрамасының бас бапкері Мырзағали Айтжанов аса ауыр салмақтағы Қамшыбек Қоңқабаевтың жеңісіне қатысты өз ойын айтты. Бұл туралы хабарлайды. "Азия ойындарындағы бірінші кездесу оңай болмайды. Қарсыласы да құрлықтағы мықтылардың бірі. Жекпе-жек өте жақсы өтті. Былайша айтқанда, келесі кездесулерге үлкен дайындық іспетті. Қарсыласына соққыларын дарытты, керек болса, өзі де жіберіп алды. Яғни, өзінің қай деңгейде екенін толық бағамдады Қамшыбек. Мұның барлығы алдағы кездесуге өз пайдасын береді деген ойдамын", - деді бас бапкер. Айта кетелік, Қамшыбек Қоңқабаев Бахрейн атынан сынға түсетін ресейлік легионер Данис Латиповты жеңген болатын. Осылайша, турнирдің жартылай финалына жолдама алды. 

"Тынысы тарылып жатыр": Жұлдыз Әбдікәрімова үлкен ұлының жүрегіне ота жасалғанын айтты (фото) 
Актриса Жұлдыз Әбдікәрімова үлкен ұлы Нарұлдың бүгін жағдайы нашарлап, ауруханада тексерістен өткенін айтты. Тележүргізуші Инстаграм парақшасында ұлының жүрегіне бірнеше жыл бұрын ота жасалғанын баяндады.
"Бұл жігіт бүгін қорқытып, ауруханадан бір-ақ шықтық. Таңертең балаларымды мектепке қалдырып, алаңсыз жұмысыма кеткенмін. Нарұлдың жағдайы жап-жақсы болған. Бірнеше сағаттан кейін мектептен қоңырау түсіп, "Нарұлдың тынысы тарылып жатыр" деген хабар жеткізді. Аяқ-қолым қалтырап, кардиология орталығына әрең жеттім. Нарұлымның жүрегіне ота жасалғаннан бері алты жыл уақыт өтіпті. Нарұлдың жүрегі дәрігерлердің бақылауында. Жылына екі рет тексерісте өтеміз. Уайымдап, тілек тілеген баршаға алғыс білдіремін. Тексерістен өттік. Қазір жағдайы қалыпты", - деп жазды Жұлдыз Әбдікәрімова.
Айта кетейік, Жұлдыз Әбдікәрімова көпбалалы ана. Оның екі қызы мен екі ұлы бар.

Бек Нұрмағанбет "Канело" андеркардында қарсыласын нокаутпен жеңді 
Жеңіліп көрмеген қазақстандық кәсіпқой боксшы Бек Нұрмағанбет Лас-Вегаста өткен бокс кешінде қарсыласын техникалық нокаутпен жеңді. Бұл туралы хабарлайды. Нұрмағанбеттің де жекпе-жегі Аманқұлдың жекпе-жегі өткен жерде Лас-Вегаста орналасқан T-Mobile Arena-да болған. Нұрмағанбет Канело-Шарло супер жекпе-жегінің андеркардында өнер көрсетті. Қазақстандық боксшының қарсыласы нигериялық Абимбола Осундаиро болды. Супер орта салмақтағы жекпе-жек алты раундқа созылады деп жоспарланған болатын, бірақ ұзаққа созылған жоқ. Нұрмағанбет үшінші раундта техникалық нокаутпен жеңіске жетті. Осылайша бүгінде Бек Нұрмағанбеттің кәсіпқой бокстағы жеңістер саны 11, оның 9-ы нокаутпен аяқталған. Еске сала кетейік, бұған дейін аталған бокс кешінде тағы бір қазақстандық боксшы Әбілхан Аманқұл жекпе-жегін тең нәтижемен аяқтаған болатын. 

"Ерке келін": қайын жұртында қонақ күткен Ерке Есмахан елді сүйсіндірді
Әнші Ерке Есмахан күйеуі Раимның туған жері, Жайық өңірінде екенін айтқан болатын. Өнер иесі қайын жұртында қонақ күткенін Инстаграм парақшасында көрсетті, деп жазады. "Ерке келін. Бүгін үйде қонақ күтіп, у-шу боп жатырмыз. Жанұямыздың атынан әрқайсысыңызға тек бақыт тілейміз. Бізге жаудырған жылы лебізіңіз қабыл болсын", - деп жазды Ерке Есмахан. Айта кетейік, осыған дейін Ерке Есмахан Оралға барған қайын атасының гүлмен қарсы алғанын көрсеткен болатын. Сонымен қатар жақында Ерке Есмахан мен Раим бейнебаян арқылы жақында сәбилі болатынын хабарлады. 

"Көбісі ойланар еді": Димаш Құдайбергеннің анасы немере баққысы келмейтін енелер жайлы айтты 
Танымал қазақстандық әнші Димаш Құдайбергеннің анасы Света Айтбаева қазіргі таңда келіннің күйеуінің ата-анасымен бірге тұруына ененің әсері көп екенін айтты. "Сарасөз" бағдарламасында Света Айтбаева енелердің жақсылығы жайлы жиі айту керектігін жеткізді, деп жазады. "Ененің ақылдылығы өте әсер етеді деп ойлаймын. Келінге ғана байланысты емес. Қазіргі таңда енеге көп нәрсе байланысты. Қазіргі таңда балаларымен бірге тұрғысы келмейтін, бала баққысы келмейтін, жанының тыныштығын ойлайтын, немереге қарағысы келмейтін енелер көбейіп бара жатыр. Сондықтан енелердің де жақсылығы, келінге қандай көмегі бары айтылса, көбісі ойланар еді. Бұл жастардың ең алдымен отбасы боп қалыптасып кетуіне, алаңдамай қызмет істеуіне, күнделікті өз жағдайын жасап, нәпақасын тауып, бір-бірімен ұрыспауына әсер етеді. Сондықтан үлкен кісілермен бір шаңырақтың астында тұрудың өзі отбасының жақсы қалыптасуына әсер етеді. Әрине, олар да жастардың арасына іріткі салмай, жағдайына қарауы керек. Қазір өкінішке қарай, көп енелер баласын қызғанып, іріткі салады", - деді Света Айтбаева.

"Азғырушылар аз болған жоқ": Гүлзира Айдарбекова ортаншы келініне жантебірентерлік жазба арнады 
Продюсер Гүлзира Айдарбекова ортаншы ұлы Аянның келіншегі Айгерімді туған күнімен құттықтады. Ол желідегі парақшасына жүрекжарды тілегін қалдырған, деп жазады. "Айналдым ақ келінімнен! Жаным сол, бүгін сенің туған күнің! Алла саған ғұмырлы да мәнді ұзақ өмір жазсын! Менің түсінгенім, өмірлік жарын жүрегінің пәктігімен шын сүйген келін, күйеуінің ата-анасын, өзінің ата-анасындай, оның бауырларын өз бауырындай уақыт келе қабылдай біледі екен. Ата-анаға деген құрметті бізге сезіндіре алғаның үшін, бізге деген жылылығың үшін біз сені отбасымызбен жақсы көреміз. Оны бақылап отырған оқырмандарым да сені көп мақтай бермесем де байқап жатқандары шындық. Мақтауға тұрарлықсың, тек көз тимесе екен деген ниетпен… мақтануға қорқақтайтыным рас. Азғырушылар да аз болған жоқ, бірақ соның бәріне жол бермей, даналығын айтып, тектілігімен көрсетіп, тәрбие беріп отырған, сені өмірге алып келген Дана құдағиыма, Алихан құдамызға мың алғыс! Аян екеуің 100 жасап, ұрпақтарыңның бақытын көруді жазсын Алла", - деп құттықтауын білдірді Гүлзира ханым.

"Құдалар оңтүстіктікі": Гүлзира Айдарбекованың күйеуі кіші ұлының "тәтті шайын" өткізгенін айтты 
Гүлзира Айдарбекованың кенже ұлы Заңғар Нұртас жақында көпшілікке жаңа сүйіктісін таныстырған болатын. Продюсердің жұбайы "Ұйқым келмейді" бағдарламасында кіші ұлының "тәтті шайы" өткенін баяндап берді, деп жазады. "Аллаға шүкір. Адамнан жасыра алмайсың ғой. Құдай қаласа, той болып қалады деген үміттеміз. Тәтті шай іштік. Құдай қаласа, бәрі дұрыс болатын шығар. Ертеңгі нәрсені айтудың өзі қиын болып қалды ғой. Дегенмен, үмітсіз емеспіз. Құпия ештеңе емес. Балаңның басы екеу болып жатса, қуаныш қой. Құдалар оңтүстік өңірдікі", - деді Нұртас Айдарбеков. Естеріңізге сала кетейік, осыдан бірнеше күн бұрын Гүлзира Айдарбекова мен Нұртас Айдарбековтің кіші ұлы Заңғар көпшілікке сүйіктісін таныстырған болатын. Заңғар Нұртас осыдан бір жыл бұрын ажырасты. Оның бұрынғы әйелі Жібек те әлеуметтік желіде жеке өмірін талқыға салмауды сұрады. 

"Отбасым жанымда жоқ": Жаһан Отарғалиевтің кезекті премьерасына жұбайы Балжан Бидаш келмеді 
Актер әрі әзілкеш Жаһан Отарғалиев өзінің үшінші фильмін жарыққа шығарды. Фильмнің премьерасына оның отбасы мүшелері келмеген, деп жазады бағдарламасына сілтеме жасаған. "Пәтерімді алдым. Аллаға шүкір, пәтерім бар. Джохан-1 фильмінен кейін алдым. Үйімді сатып, кино түсірдім де, үйімді қайтадан ақтап алдым. Бұл жолы қасымда отбасым жоқ. Әкем жұмыста, анамның қолы тимей қалды. Қасымда бауырларым бар. Сол үшін жалғыз емеспін, Аллаға шүкір", - деді Жаһан Отарғалиев. Еске сала кетейік, бұған дейін желіде Жаһан мен жұбайы Балжан Бидаштың ажырасып кеткені жайлы хабарланған. Кейін бұл ақпарды Балжанның өзі растап, жазба қалдырды. 

"Жүрегі сұлу келінім": ортаншы келінін туған күнімен құттықтаған Нұртас Айдарбеков елді сүйсінтті (фото) 
Қайрат Нұртастың әкесі Нұртас Айдарбеков әлеуметтік желіде ортаншы келінін туған күнімен ерекше құттықтады. Өнер иесінің келіні Әйгерімге арнаған ақ тілегі желі қолданушыларын бей-жай қалдырмаған, деп жазады. "Құлыным сол! Туған күнің құтты болсын. Мен үшін дәл осы қалпыңда, жүрегі ең сұлу келінімсің. Алла екі дүниенің бақытын жазсын", - деп жазды Нұртас Айдарбеков Инстаграм парақшасында келініне арнаған тілегін. Ал бұл жазбаға Әйгерім Саркенова да жауап қайтарып, қайын атасына алғыс білдірді. "Рахмет, папа", - деп жазды Әйгерім. Желі қолданушылары да Нұртас Айдарбековтің бұл жазбасына пікір білдірді. "Қайын атасының мұндай баға беруі - ең үлкен бақыт шығар", "Көз тимесін", "Бізге де Әйгерімдей келін бұйырсын", "Керемет құттықтау. Қызғанатындай екен", "Осы келіні тәрбиелі", "Аян екеуі бақытты ғұмыр кешсін", - деп жазды желідегілер. 

"Күйеуім - араб, хиджаб киемін": қазақстандық спортшы Маргарита Елисеева шетелден қалай бақытын тапты (фото) 
Ауыр атлетикадан 2014 жылғы жазғы Азия ойындарының чемпионы Маргарита Елисеева бүгінде Сауд Арабиясында тұрып жатыр. Ол жергілікті футболшыға тұрмысқа шыққан, деп хабарлайды. "Қазіргі кезде Сауд Арабиясында тұрып жатырмын. Тұрмысқа шықтым. Ауыр атлетикадан топтық бағдарлама бойынша студия ашқанмын. Яғни, сол жақта жұлқа, серпе көтеруді үйретемін. Менен тәлім алып жүргендерден жергілікті азаматтар, шетелдіктер де бар. Қазақстаннан да өте көп", - дейді ол. Елисееваның араб елінде тұрып жатқанына бесінші жыл. Ол алғашында фитнес-жаттықтырушы болып жұмыс істеген. "Әлі күнге дейін адаптация жүріп жатыр. Өздеріңіз білесіздер, Қазақстанда табиғатымыз қандай керемет. Тіпті, біздің тамағымызға ештеңе жетпейді. Ал Сауд Арабиясы мүлдем бөлек. Сондықтан елге жиі келіп тұрамын. Ұлттық құрамада болған Жазира Жапарқұл, Карина Горичевамен сөйлесіп тұрамын", - дейді бұрынғы спортшы. 
Маргаританың күйеуі араб ұлтынан және ол да спорттан алшақ емес. "Иә, араб жігіті. Біз екеуіміз жарыс кезінде танысқанбыз. Ол – экс-футболшы. Арабияның жасөспірімдер құрамасында ойнаған", - деді ол. Сондай-ақ қазақстандық спортшы хиджаб киетінін де жасырмады. "Ол жақта хиджаб киемін. Болашақта толықтай жабық киінетін боламын. Бәрі бірден болмайды. Үйренуге тырысып жүрмін. Күйеуім түсінеді. Ол күтеді. Мен мұсылманмын. Бұрын спортта жүргенде шарттарын орындаған емеспін. Күйеуге шыққан соң, шыңдап кірісуге тура келді. Оның үстіне, Сауд Арабиясы – ислам дінің жүрегі. Оқып, үйреніп жүрмін", - дейді ауыр атлет. Маргарита Елисеева Қазақстан азаматтығынан бас тартпаған. Ол Сауд Арабиясында ықтиярхатпен тұрып жатыр. 

"Тағдыр басқа жаққа бұрып кетті": Наркенже Серікбаева жиырма жылдан соң алғашқы махаббатына күйеуге шықты 
Наркенже Серікбаева екінші рет тұрмыс құрып, екінші некесінен өмірге қыз бала әкелді. Әнші өзінің ең алғашқы махаббатына арада жиырма жыл өткенде тұрмысқа шыққан, деп жазады "Менің өмірім" бағдарламасына сілтеме жасаған. "Ол кісі өнер адамы емес. Өнер адамының жолдасы. Өнер адамының Алладан кейінгі қолдаушысы, демеушісі. Ол - менің ең алғашқы махаббатым. Түлкібас станциясында мен алма сатқам. Алма да саттым, домбыра да саттым. Сөйтіп жүргенде ол кісі де алма сатты. Махаббатымыз теміржолда басталған. Екеуміз бір жарым жыл жүріп, бізді қосылады-ау деп жүргенде тағдыр бізді басқаша бұрып кетті. Мен тұрмысқа шығып кеттім, ол екі жылдан кейін үйленеді. Содан кейін арада 20 жыл өтеді. Арасында жолығып, шай ішіп отырамыз. Бірақ махаббат жайлы мүлде айтпаймыз. Мен концертке барғанда шайға шақырады. Ол кезде бірінші жолдасыммен ажырасып кеткем. Оның отбасы бар. Солай арада 20 жыл өтті. Бір күні құдалықта жүргем. Администратор қыз: "Хамит деген ескі досыңыз телефон шалды", - деді. Жүрегім дүрсілдеп кетті. Бір жағынан, той ұйымдастыратын Мереке Хамит деген жігіт те бар еді. Мүмкін, сол қалжыңдап тұрған шығар дедім. Бұл кезде арада он жылдай үзіліс болған. Оның жанұясы бар. Қайтадан хабарласып едім: "Кенже, мен ғой", - деді. Жүрегім аузыма тығылды. "Сол Хамитпын ғой", - деді. Құдалықты ұмытып кеттім. Сол күні кездесуге шақырды. Бірақ ойланып қалдым. Отбасылы адам ғой... Ватсаптан жазып, кездеспейтінімді айттым. Сөйтсем ол да ажырасып кетіпті. Ажырасқанына бес жыл болған. Қызыма айтып едім, ол танитын адам болса неге бармасқа деді. Осылайша, сол күні кездесіп, шай ішіп, кейін үйленетін боп шештік. Қызылордаға алып барды, қайынапам басыма орамал салды. Солай үйлендік", - деді Наркенже Серікбаева. 

"Өз жұмысымызды атқардық": каноэде есуден алтын алған отандық спортшылар жеңістен кейін әсерін бөлісті 
Ханчжоуда өтіп жатқан Азия ойындарында каноэде есуден алтын жүлдеге ие болған Сергей Емельянов пен Тимур Хайдаров жеңістен кейін өз әсерін бөлісті, деп хабарлайды. Қазақстандық спортшылар алтын медаль алғаннан кейін қандай сезімде екенін айтып, алдағы жарыстарға жоспарларын бөлісті. "Эмоция деген керемет. Бұған дейін екі Азия ойындарында мен күміс жүлделерді ғана алдым. Бұл үшінші Азия ойындары мен үшін сәтті басталды. Алғашқы дистанцияда алтын алдым. Ертең Тимофеймен 1000 шақырымда бақ сынап, барымызды саламыз. Жеңіс болады деп үміттенемін. Көңіл-күй өте керемет. Мәреге бірінші болып жету ерекше сезім екен. Қазақстанға алтын медаль әкелгенімізге қуаныштымыз. Тағы қайталаймыз деген ойдамын. Бәрі біз ойлағандай өтті. Біз өз жұмысымызды атқардық. Нәтижесінде қашықтықты сенімді түрде игеріп, бірінші келдік", - деді Сергей Емельянов. Тимур Хайдаров жарысқа деген жоспар толығымен іске асқанын жеткізді. Айта кетейік, отандық спортшылар Сергей Емельянов пен Тимур Хайдаров 500 м қашықтыққа каноэде есуден топ жарып, Азия ойындарының алтын жүлдегері атанды. 

Құтқарушылардың министрге ақша жинағаны туралы мәлімдемеге қатысты ТЖМ пікір білдірді 
ТЖМ Зуялхан Гасановтың Түркістан облысы құтқарушыларының Төтенше жағдайлар министріне ақша жинағаны туралы мәлімдемесіне қатысты жауап берді. Бұл туралы ведомство Telegram-дағы ресми арнасында хабарлады. Ведомство мәліметінше, бұл ақпарат шындыққа жанаспайды және бұқаралық ақпарат құралдарын пайдалану арқылы кезекті арандатушылықты іске асыру болып табылады. "Бұған дейін Зуялхан Гасанов (2022 жылы) жала жапқаны үшін азаматтық-құқықтық жауапкершілікке тартылған болатын. Бұл азамат қазіргі уақытта азаматтық қорғау органдарының қызметкері емес, өйткені ағымдағы жылдың мамыр айында теріс себептермен жұмыстан шығарылды. Ол бірнеше рет осындай мәселе бойынша ТЖМ-ға жүгінді, бірақ тексеру нәтижелері бойынша ол көрсеткен дәлелдер расталмады. Осыған қарамастан, өтініште айтылған әрбір факт бойынша сыбайлас жемқорлыққа қарсы іс-қимыл агенттігімен бірлесіп қызметтік тергеу жүргізілетін болады", - делінген хабарламада. Өз кезегінде ТЖМ өз қатарында сыбайлас жемқорлықты жою бойынша барлық қажетті шараны жүзеге асырып жатқанын және анықталған әрбір факт бойынша шаралар қабылданып жатқанын атап өтті. "ТЖМ-нің барлық жеке құрамына, атап айтқанда Түркістан облысының ТЖ департаментіне еске саламыз. Біздің министрліктің барлық қызметкері үшін "WhatsApp" мессенджерінде Төтенше жағдайлар министрі Сырым Шәріпхановтың тікелей телефон нөмірі + 7 747 651 75 88 жұмыс істейді, жедел және шұғыл шешімдерді қажет ететін проблемалық мәселелермен жүгінуге болады. Өтініштің құпиялылығы сақталады", - деп хабарлады ведомстводан. 

"Мен ешқашан тегін алмаймын": Тоқаевтың Астанадағы жәрмеңкеге барған видеосы тарады 
Желіде Астанада өткен Тәжікстан тауарлары жәрмеңкесіне келген Қазақстан президентінің қолөнершілерден тегін зат алудан бас тартып, ақшаға сатып алып жатқаны көрсетілген видео пайда болды деп хабарлайды. Президент телерадиокешені Инстаграм-дағы парақшасында мемлекет басшысы Қасым-Жомарт Тоқаевтың Астанада өткен Тәжікстан тауарларының көрме-жәрмеңкесін аралап жүргені түсірілген видеоны жариялады. Кадрларда президент қолөнершілердің тауарларын ақысыз алмай, ақша төлеп тауар алып жатқаны көрінеді. "Мен ешқашан тегін алмаймын. Тіпті Қазақстандағы көрмелерде де барлығына ақша төлеймін", - дейді Тоқаев видеода. 
Еске салайық, бұған дейін мәдениет күндері аясында мемлекет басшысы Қасым-Жомарт Тоқаевтың шақыруымен 25-26 тамыз күні Тәжікстан президенті Эмомали Рахмон жұмыс сапарымен Астанаға келетіні туралы жазған едік. 25 тамызда жұмыс сапарымен елордаға келген Тәжікстан президенті Эмомали Рахмон мен мемлекет басшысы Қасым-Жомарт Тоқаев шағын және кеңейтілген құрамда келіссөз жүргізген болатын. Тоқаев Қазақстан мен Тәжікстан арасындағы одақтастық өзара іс-қимыл туралы декларацияның сәтті жүзеге асырылып жатқанын және биыл 6 айда тауар айналымы 500 миллион доллардан асқанын мәлімдеді. Оған қоса мемлекет басшысы Қазақстанға су мен электр энергиясын жеткізгені үшін Тәжікстан президенті Эмомали Рахмонға алғысын білдірді. Сондай-ақ сенбіде мемлекет басшысы Қасым-Жомарт Тоқаев пен Тәжікстан президенті Эмомали Рахмон елорданың бас мешітіне барған болатын. Кеше екі ел президенті Тәжікстанның ауыл шаруашылығы және өнеркәсіп тауарларының көрме-жәрмеңкесін тамашалады. Тәжікстан Республикасының президенті Эмомали Рахмонның жұмыс сапары аяқталып, мемлекет басшы Қасым-Жомарт Тоқаев әріптесін әуежайдан шығарып салғанын жазған едік. 

"Кешіре алмай жүрдім": Алтынай Жорабаеваның келіні 20 жыл көрмеген әкесімен жолықты (видео) 
Алтынай Жорабаеваның келіні Аяулым екінші рет шаңырақ көтерген әкесімен арада жылдар өткенде қайта жолыққан. Талғат Жорабаевтың әйелі ата-анасының осыдан 23 жыл бұрын ажырасып кеткенін айтты, деп жазады. Аяулымның айтуынша, ол әкесін 20 жыл кешіре алмай жүрген. "Өз анашым мені түсінеді әрі қолдайды. Не де болса, барлығымыз бір жеңілдеп қалдық. Осыдан 23 жыл бұрын әкем мен анам өз қалауымен екі жаққа кеткен болатын. Әкем екінші рет шаңырақ құрды. Ол некеден тағы іні-сіңілім бар. Осы 2023 жылы әкеммен қарым-қатынасымды түзеп, арнайы қонақ болып келдім. Әкемнің екінші жарын толығымен түсініп, жүрегіммен қабылдадым. Бұл - тағдыр. Анашым екеуі жақсы қарым-қатынаста", - деп жазды Аяулым Жорабаева. Сонымен қатар ол күйеуі мен әкесі енді көріскенін де жасырмай айтты. "Әкем алғаш күйеу баласын құшақтады. Мен әкемнің екінші жарын өз анамдай қабылдадым", - деп жазды Талғат Жорабаевтың жұбайы Инстаграм парақшасында. 

"Бақытын түйірлеп жинаған әйелмін": Тамара Асар жантебірентерлік жазба жариялады (видео) 
Отандық әнші Тамара Асар осыдан екі жыл бұрын ана атанып, өмірге қыз әкелген болатын. Өнер иесі Инстаграм парақшасында жантебірентерлік жазба жариялады, деп жазады. Әншінің айтуынша, бүгін қызы екі жасқа толған. Осы орайда Тамара Асар ең алғаш қызын кеудесіне басқан сәтті еске алды. "Мен бақытын түйірлеп теріп жинаған әйелмін ғой. Құбылаға қарап жайған алақанымды Құдай бос қайтармады, шүкір! Ажартайды босанған бойда дәрігер әкеліп, кеудеме баланы қоя салып, омырауды алуды үйретті. Өзім дірілдеп жатып, көзімнің жасымен жарысып, ыңылдаған әлди әнімді айттым. Бір Алланың бергені, Бапасынан көргенім. Аққамбарға ергенім, Жүгіріп-жүгіріп тергенім дееп шалқамнан жатып қайталай бердім. Бетімді жуған жас құлағымды бітеп, тамып жатты", - деп жазды Тамара Асар. Естеріңізге сала кетейік, 45 жасында ана атанған Тамара Асар жүктілігі жайлы айтуға ұялғанын айтқан болатын. 

"Ұялып жүрмін": Бүркіт желіде әйелі Аиша мен Болат Назарбаевқа қатысты тараған қауесетке нүкте қойды 
Осыдан біраз жыл бұрын әнші Бүркіттің жұбайы мен Болат Назарбаевқа қатысты халық арасында қауесет тараған болатын. Айбек Жансейітов "Уақыт көрсетеді" бағдарламасында бұл әңгіменің нүктесін қойып, бар шындықты айтты, деп жазады. "Ол кісі тойларға шақыратын. Біз барамыз. Әнімізді айтамыз. Дастарқанына отырғызады. Ол кісіден ешқашан ондай сөз, әрекет дегенді естіген емеспін. "Алып қашты" дегенді талай естігем. Талай жазды ғой бізге. Біреулер жаза береді, жаза береді. "Содан кейін Бүркіт барып, атысып, қырылысып, екі-үш күннен кейін зорға қайтарып алды" дейді. Сөзім жоқ. Негізі өсек шығарған адамды табу керек еді. Егер ондай болса, осы уақытқа дейін еститін еді ғой. Жанымызда жүр ғой, Мақпал әпкеміз бар, Жүнісова. Тағы көп әнші бар, ұйымдастырушылар бар. Еститін еді ғой біреуі, көретін еді. Біз әрқашан да баратынбыз. Ол кісінің, керісінше, ондайы жоқ. Сабырлы. "Қалай балам, жақсы ма бәрі?" дейді. Өзінің дастарқанына отырғызып қояды. Талай тойына бардық қой. Ақшасын береді, төлейді. "Болды, жақсы, рақмет" деп қайтамыз. Мен тіпті ол кісіден ұялып жүрмін. Өйткені, ол кісіге де жеткен шығар бұл өсектің бәрі. Әдейі жасап жатқан сияқты. Бұл - өтірік. Өсектің нағыз өсегі. Аиша да "Елдің бәрі әбден сенетін болды-ау, қанша жыл болды?!" дейді. Жарайды енді, не істейміз? Мен бұл туралы ешқашан сұқбат берген жоқпын. Бір-ақ рет Инстаграм желісінде "Осындайларыңды қойыңдар, өтірік-өсекке сене бермеңдер" деп айтқанмын. Ол кісілер әншілерге өте жақсы қарайды. Дастарқанына отырғызып, құрметтеп, шығарып салады", - деді Бүркіт. Айта кетейік, әнші Бүркіт пен Аишаның отау құрғанына 13 жыл толған. Жұлдызды жұп екі ұл мен бір қыз тәрбиелеп отыр. 

"Жақсы өмір сүрдік": Жахан Отарғалиев Балжан Бидашпен не үшін ажырасқанын ашып айтты 
Осыдан бірнеше күн бұрын әнші Балжан Бидаш жұбайы Жахан Отарғалиев екеуінің екі жаққа кеткенін ресми түрде мәлімдеді. Актер Жахан Отарғалиев "НТК" арнасының "OZMZ ғой" бағдарламасына тікелей эфирге келіп, Балжанмен не үшін ажырасқанын ашып айтты, деп жазады. "Біріншіден, біз халық алдында жүрдік. Мен ешқашан, қалай қиналсам да отбасыммен хайп жасамаймын. Ыдыс-аяқ сылдырламай тұрмайды. Ол кез келген нәрседен шығып кетуі мүмкін. Аллаға шүкір, біз жақсы өмір сүрдік. Қазір біздің арамызда болып жатқан жанжал тек екеуімізге қатысты. Ол екеуіміздің арамызда қалуы тиіс. Қазір "Өзі жоқтың - көзі жоқ" деп, екеуіміз жайлы айтып, өзімді күшті қып көрсетіп қойғаным болмайды. Ол видеоны негізі әлеуметтік желіге салмаймын деген едім. Эмоциямен кетіп қалды. Ертесіне неге істедім деп, өкініп қалдым. Біз бет жұлысып, соттасып жатқан жоқпыз. Түсініспеушілік болды. Қазіргі таңда бір-бірімізді көшеде кездестірсек, танымай өтетіндей жағдайда емеспіз. Өте жақсы қарым-қатынастамыз", - деді Жахан Отарғалиев. Естеріңізге сала кетейік, осыған дейін Балжан Бидаш Жахан Отарғалиевпен ажырасқанын ресми түрде растады. "Сіздер шындықты білуге лайықтысыздар. Осы уақытқа дейін біз үшін алдаңдап жатқандарыңызға рахмет. Сондықтан "рас па, өтірік па" деген ақпаратты "Біз екі жаққа кеттік" деп растаймыз. Өмір болған соң біз күтпеген жағдайлар болады екен. Әркім өзінше бақытты болатынына сенемін", - деп жазған болатын Балжан Бидаш. 

"Қызғалдақтарымның анасы": Бағлан Әбдірайымов жұбайын туған күнімен ерекше құттықтады (фото) 
"Жігіттер" тобының әншісі Бағлан Әбдірайымов жұбайын туған күнімен құттықтап, лебіз білдірді. Өнер иесі әйелі Розаға арнаған жүрекжарды тілегін Инстаграм парақшасында жариялады, деп жазады. "Қуансам - қуанатын, мұңайсам - мұңаятын, өмірлік сенімді серігім! Қызғалдақтарымның анасы, туған күніңмен. Дүние тұрғанша жаса. Алланың адам баласына қалаған жақсылығының дәмін бірге көрейік. Құттықтаймын", - деп жазды Бағлан Әбдірайымов. Айта кетейік, "Жігіттер" тобының әншісі Бағлан Әбдірайымов 2010 жылы шаңырақ көтерген. Әншінің жұбайы Роза Айтпаева осыған дейін Бағлан Әбдірайымов тұрмысқа шығу туралы ұсынысты қалай жасағанын баяндап берген болатын. "Бағланға тұрмысқа шығамын деп мүлде ойлаған емеспін. Досым ретінде баратынмын. "Жігіттер" тобының мүшелерімен бірге барып тамақтанатынбыз", - деген болатын әншінің әйелі Роза Айтпаева. 

"Күйеуім өзімнен 19 жас үлкен": әнші Индира Елемес отбасы жайлы құпиясын ашты (фото) 
Әнші Индира Елемес көпшіліктен жасырған отбасын көрсетті. "Қызықты weekend" бағдарламасында өнер иесі күйеуінің өзінен 19 жас үлкен екенін айтты, деп жазады. "Мен 18-ге толар-толмас тұрмысқа шықтым. Бала босанғаннан кейін Қазақстанда көп жүрмеймін. Көбіне шетелде жүремін. Содан болар, көп әншілермен де араласа бермейді екенмін. Қазір бала-шаға өсті. Неге достарым жоқ жанымда деген сауал болады. Екі қыз, бір ұлым бар. Әлі де береді деп үміттенеміз. Өзім көпбалалы ана болғым келеді. Тұңғыш қызымның есімі - Лейла, кенже қызым - Айлин, ұлым - Қажымұқан. Лейла тік мінезді, сабағын жақсы оқиды. Өте намысшыл. Домбыра сабағына барады. Мінезі әкесіне тартқан. Стоматолог болғысы келеді. Әкесі де, мен де қолдаймын. Кореяда білім алғысы келеді. Ұлым кішкентайынан хирург болғысы келеді. Нағыз балалық махаббатты ұлымда сезіндім. Қызым екеуінің арасы жеті жас. Айлин карантин кезінде дүниеге келді", - деді Индира Елемес.
Сонымен қатар әнші күйеуі жайлы құпиясын да көпшілікке бөлісті. "Шығыс Қазақстанның келінімін. Күйеуім метис сияқты, бірақ таза қазақ. Күйеуім өзімнен 19 жас үлкен", - деп айтты Индира Елемес күйеуі жайлы. 

Қамауда отырған Ақтөбе облысының экс-әкімі сот залынан мәлімдеме жасайтынын айтты 
Ақтөбе қалалық №2 сотында облыстың бұрынғы әкімі, "Ақтөбе" Әлеуметтік кәсіпкерлік корпорациясының бұрынғы басқарма төрағасы Ермек Имантаевқа қатысты сот тыңдалымы өтіп жатыр. Экс-шенді соттан істі тергеуге қайта жіберуді сұрады, деп хабарлайды тілші. Қылмыстық кодекстің "Сеніп тапсырылған бөтен мүлікті иемденіп алу немесе талан-таражға салу" бабы бойынша қамауда отырған Ермек Имантаев сот отырысы басталғанша БАҚ өкілдеріне алдағы уақытта үлкен мәлімдеме жасайтынын айтты. "Мен бүгін мәлімдеме жасағым келді. Қорғаушым сәл кейінге шегеруді жөн көрді. Қылмыстық іске әсер етуі мүмкін. Қазір сот процесі жүріп жатыр. Мәлімдемені кейінге қалдырамын. Құжаттар әлі толық дайын емес. Бүгін біз істі қайта тергеу туралы өтінішхат жолдаймыз. Қылмыстық процестік кодекстің өрескел бұзылғанын көруге болады. Мені заңсыз қамауға алды. Іс жабылған. Жаңа іс ашып, мені қамауға алып тұр. Мен түрмеде 7 ай заңсыз отырмын. 7 ай бойы жүрекке ота жасатуға мүмкіндік бермеді. Өмірім үшін күрестім. Жүрегім ауырады. Уақытша ұстау орнында жағдай жоқ. Әрі-бері жүру қиын. Үйқамаққа жібермейді. Кейін мәлімдемемді жасаймын", - деді сотталушы. Ақтөбе облысының экс-әкімі қазір денсаулығы нашарлағанын, изоляторда жағдай жасалмағанын айтты. Мемлекетке 200 млн теңгеге жуық шығын келтірді деп айыпталған "Ақтөбе" Әлеуметтік кәсіпкерлік коропорациясының бұрынғы басқарма төрағасы Ермек Имантаевқа қатысты сотта куәгерлер жауабы тыңдалды. Сот ертең сотталушыдан жауап алады. Сот отырысы жалғасып жатыр. Бұған дейін "Ақтөбе" ӘКҚ акционерлік қоғамының бұрынғы басқарма төрағасына абақтыда ота жасалғанын жазған едік. Еске сала кетейік, Ермек Имантаев 2002 жылдың сәуірінен 2004 жылдың шілдесіне дейін Ақтөбе облысының әкімі болды. Кейін Президент әкімшілігінің Ұйымдастыру-бақылау жұмысы және кадр саясаты бөлімінде, Мемлекеттік бақылау және ұйымдастыру жұмыстары бөлімінің мемлекеттік инспекторы, Республикалық бюджеттің атқарылуын бақылау жөніндегі есеп комитетінің мүшесі болды. 2019 жылдың қарашасынан 2021 жылдың наурызына дейін "Ақтөбе" әлеуметтік-кәсіпкерлік корпорациясын басқарды. 2023 жылдың ақпан айынан бері қамауда отыр. Шенді 8 ақпаны күні Қылмыстық кодекстің 361 бабы 4 бөлігімен күдікке ілікті. Ал 28 сәуір күні іс Қылмыстық кодекстің 189 бабы "Сенiп тапсырылған бөтеннің мүлiгін иемденiп алу немесе талан-таражға салу" бабына ауыстырылды. Іс бойынша тергеу жүргізген Сыбайлас жемқорлыққа қарсы іс-қимыл агенттігі экс-шендіні қызметтік өкілеттілігін асыра пайдаланды, өзінің үлестес адамдарына жер телімін төмен бағаға берді деп айыптады. Автор: Ардақ Ерубаева 

"Өмірімді жүз пайыз өзгерткен жан": Мәдина Сәдуақасова болашақ жарымен танысуына кім себеп болғанын айтты 
Әнші Мәдина Сәдуақасова өміріне үлкен жаңалықтар алып келген құрбысы туралы сыр шертті. Бұл туралы "Мархабат" жобасына сілтеме жасаған хабарлайды. Мәдина Сәдуақасова танымал продюсер Айнұр Көпбасарова туралы кеңінен әңгімеледі. Ол әнші Сәдуақасованың телевизия әлеміне келуіне тікелей себепкер болған. "Өмірімді түбегейлі, жүз пайыз деп айтуға да болады, өзгерткен - осы Айнұр. Жүргізуші ретінде таныстырған, менің өміріме жаңалықтар алып келген... Мен жолдасым Олжаспен сол Айнұрдың бағдарламасында таныстым. "Таң қалмаңыз" бағдарламасында Олжас режиссердің көмекшісі болды, жас бала. Айнұр ұлымның кіндік шешесі. Мен өмірге қыз келеді деп ойладым. Қызды болсам, атын Айнұр қоямын дегем. Ұлымның атын да Айнұрға ұқсатып, Ануар деп қойдық", - деді Мәдина Сәдуақасова. Әнші мен продюсердің достығына 20 жыл толған. "Мен Мәдинаны қызметкер, жүргізуші емес, сіңлі ретінде қарадым. Ол маған әпке ретінде бағынды. Өзімнің туған сіңлім жоқ. Мәдина сияқты сіңлі берді Алла. Інімнің де қыздары туылды. Мәдинаға құрбыдан гөрі, сіңлі ретінде қараймын", - деді Айнұр Көпбасарова. 

"Аллаға шүкір": Ақбота Сейтмағамбет пен Дәурен Айдарқұлов бірге көзге түсті (фото) 
Осыдан бірнеше жыл бұрын ажырасып кеткен актриса Ақбота Сейтмағамбет пен актер Дәурен Айдарқұловтың бірге түскен суреті желіге тарады. Олардың ортақ ұлы биыл бірінші сыныпқа қадам басқан, деп жазады. Ақбота Сейтмағамбет ұл-қызымен және бұрынғы күйеуі Дәурен Айдарқұловпен түскен суретін Инстаграм парақшасында бөлісті. Актрисаның айтуынша, биыл ұлы бірінші сыныпқа қадам басқан. "Папамызбен. Биыл ботақаным бірінші сыныпқа барды. Аллаға шүкір, бақытты анамын", - деп жазды Ақбота Сейтмағамбет. Айта кетейік, Дәурен Айдарқұлов пен Ақбота Сейтмағамбет ажырасып кеткенін 2020 жылы көпшілікке мәлім еткен болатын. Бұл ақпаратты актер де, актриса да парақшасында растады. "Соңғы күндері менің отбасылық жағдайыма алаңдаушылық танытып сұрап жатқан жүректеріңізден айналдым. Иә, Дәуренмен ара-қатынасымыз заңды түрде тоқтады! Ендігі жерде ешкімді кінәлап, біреуді даттаудың керегі жоқ шығар. Саналы түрде осындай шешімге келдім. Бір басыма жетерлік өмір сынақтарынан өтіп жатырмын, алда не күтіп тұрғаны да беймәлім. Айтарым, мен қолымнан келгеннің бәрін жасадым, қалғаны тағдырдың жазғаны", - деп жазған болатын Ақбота Сейтмағамбет. 

"Есептегіңіз кеп тұр ғой": Ерке Есмахан оқырманының "астары бар" сұрағына жауап берді (фото) 
Отандық әнші Ерке Есмахан осыдан бірнеше күн бұрын аяғының ауыр екенін айтып, көпшіліктен сүйінші сұраған болатын. Өнер иесі әлеуметтік желіде оқырманының "астары бар" болуы мүмкін сұрағына жауап берді, деп жазады. Бұл жайлы Ерке Есмахан Инстаграм желісінің stories бөлімінде айтты. Желі қолданушысының бірі әншіден "Қай айда, қай күні неке қиып едіңіздер? Ұмытып тұрмын", - деп сұраған. Ал Ерке Есмахан оқырманының сауалына жауап беріп, неке қидырған күнін айтты. "Cұрақтың астары бар. Дейін бе әлде кейін бе деп есептегіңіз кеп тұр ғой, иә? Ай, қазағым-ай. Некеміз қаңтардың 19-ы қиылды", - деп жауап берді Ерке Есмахан. Естеріңізге сала кетейік, Ерке Есмахан мен Раим жақында сәбилі болатынын айтып, желіде су жаңа фотосессиясын бөлісті. 

"Қолы жеткеннен кейін басқаша болады екен": Мақпал Жүнісова Заманбек Нұрқаділов жайлы ел білмейтін шындықты айтты 
Әнші Мақпал Жүнісова күйеуі Заманбек Нұрқаділов жайлы ел білмейтін шындықты баяндап берді. Өнер иесі "Алғашқы" бағдарламасында күйеуінің қызғаншақ болғанын ашып айтты деп жазады. "Киім кию жағынан өте қатал болды. "Қазақы болуың керек", "Басыңа киген бас киімің әдемі болуы керек" деп, өзі стилист болып кетті. Суретті жақсы салатын еді ғой. Репертуарымның бәрін қадағалап отыратын болды. Бір жаманы, гастрольдік сапарға жібермейтін болды. Қызғанды. Қызғаншақ болып кетті. Басында олай айтпаған еді. "Өнерің тоқтамайды. Барлық жағдайыңды жасаймын" деген. Бірақ, қолы жеткеннен кейін басқаша болады екен", - деді Мақпал Жүнісова. Сонымен қатар әнші Заманбек Нұрқаділовке қарсы шыға алмағанын және күйеуінің тәртібіне бағынғанын ашып айтты. "Мен ол кісіге қарсы шыға алмадым. "Байдан қайтып келді" дегеннің несі жақсы деп ойладым. Күйеуден қайтып келді дегеннің несі жақсы? Тастап кетсе, жаман әңгіме шығады ғой. "Зәкең Мақпалды пайдаланып, пайдаланып тастап кетті" десе, жаман ғой. Сондықтан мені тастамасын, не айтса, соның бәріне көнейін дедім. Бәріне көндім. "Бармайсың" десе, бармадым. Отыр десе, отырам, жат десе, жатам. Солай жүрдім ғой", - деді жан сырын ақтарған Мақпал Жүнісова. 

"17 жасында бердім": Наркенже Кенжебаева қызының бір жылдан соң күйеуімен ажырасып кеткенін мәлімдеді 
Әнші Наркенже Серікбаева үлкен қызының күйеуімен ажырасып кеткенін айтты. Бұл туралы "Менің өмірім" бағдарламасына сілтеме жасаған хабарлайды. "Жастар бақытты болып кетуі үшін екі жақтан қолдау керек. Жалғыз менің қолдағаным ештеңе болған жоқ. Мені де, оны да 17 жасынан алды ғой. Бала жасынан алды ғой. Ол кісілерді кінәламаймын. Бірақ мен бала күйінде бердім ғой. 17-де әлі ойын баласысыз ғой. Оны ене болып тәрбиелей алмағаннан кейін, кімге ренжиді? Ренжімеймін ол кісілерге де... Тағдыры шығар қыздың. Бірақ кейінгі енелерге сабақ болсын деп айтқым келеді. "Мен келінге қызымдай қараймын", - дейді ғой. Өтірік оның бәрі. Өзіңнің қызың өзіңе әрең сыйып жүргенде, біреудің қызын қалай қыз қыласың?! Жай жіберіп, арасында қысып... Солай істесе сыяды деп ойлаймын. Бала күнін де, келін кезін де ұмыттырмау керек. Күйеу балама жақсы ене болған сияқтымын. Бір жыл тұрды... Қызыма: "Артқа қарама" деймін. "Менің қаным таза. Сенің де қаның таза. Жаман ештеңе істемейсің. Бірақ алға", - деп айттым. Тәрбиелеуге болады. Ерке болып өсті ғой, жалғыз қыз болып... Орта жастағы адамдарға барғанда қуанып едім. Қазіргі ата-ана ұл ажырасса да, қыз ажырасса да, үмітін үзбеу керек. Мен де қызымнан үмітімді үзбеймін. Әлі-ақ бақытты болып кетеді", - деді Наркенже Серікбаева. 

Багаж толы гүл: Нұрболат Абдуллин қызын туған күнімен ерекше құттықтады (видео)
Нұрболат Абдуллин видеосын Инстаграм парақшасында бөліскен. Видеодан әншінің екі үлкен қызына багаж толы гүлді көрсеткенін байқауға болады. Ал бұл сәтте Нұрболат Абдуллинің екі қызы қатты қуанған. "Қызым, көпшілікке әкең үлгі. Сендер деп шегемін ғой сапарымды. Ағайын бар бақытым отбасым ғой. Олар қайтсін әншілік, атағымды?! Тілектің шәрбаттыссын жолдаңыздар. Құттықтап, менің шырын Шахонымды", - деп жазды әнші. Желі қолданушылары әншінің қызына тілегін жазып, жарыса пікір білдірді. "Туған күні құтты болсын", "Құттықтаймын", "Бақытты болсын", - деп жазды желідегілер. Айта кетейік, Нұрболат Абдуллин жұбайымен бірге үш қыз тәрбиелеп отыр. Әншінің кенже қызы биыл дүние есігін ашты. 

"Негізгі қорегі - жылан": Қазақстанның Қызыл кітабына енген ерекше құс жайлы не білеміз (фото, видео)
"Алтын-Емел" ұлттық паркінде Қызыл кітапқа енген жыланжегіш қыранның балапан басқан сәті фототұзаққа түсіп қалды. Бұл сәттен кадрларды Орман шаруашылығы және жануарлар дүниесі комитеті желідегі ресми парақшасында жариялады. Комитет мәліметінше, жыланшегіш қыран – ұлттық парк аумағында кездесетін ерекше құстардың бірі, өйткені оның негізгі қорегі – жыландар. Ол парк аумағына наурыз - сәуір айларында ұшып келеді, ұясын ағаштарға, жартастарға салады. Жұмыртқа салу сәуірдің ортасынан мамыр айына дейін жүрсе, ал оны басу бір айға созылады, балапаны шамамен маусым айының ортасында немесе соңында шығады, шілде-тамызда қанаты қатып, тамыз айының соңына қарай ұядан ұшып кетеді. Бұл жолы Жыланжегіш қыранның ұясы "Алтын-Емел" ұлттық паркі аумағының жазық шөлді бөлігіндегі жалғыз Тораңғы ағашынан табылған. Учаске басшысы Дидар Базарбеков құстың балапан басуын басынан бастап, балапанның жұмыртқаны жарып шығып, жетілгеніне дейінгі негізі сәттерді фототұзақ құрып, түсіріп алған.
Кадрлардан жыланжегіш қыранның жұмыртқа салуынан бастап, балапан басып, балапанын қоректендіруі, ұядан ұшып шығуы көрсетілген. Сондай-ақ кадрлардан құстың балапанын әр түрлі жыландармен қоректендіргенін, тек бір рет агама кесірткесін әкеп бергенін байқауға болады. 
Негізінен жыланшегіш қыран бақалармен, ұсақ сүтқоректілермен (кеміргіштермен) және дала құстарымен де қоректенеді. 2022 жылы "Алтын-Емел" ұлттық паркінде жүргізілген санаққа сәйкес аумақта 12 жыланжегіш қыран бар. 

Айтжанов Шымбергенов жайлы: екі раундты бермеген соң, нокаутқа жібер дедім 
Бокстан жазғы Азия ойындарында Қазақстан командасының капитаны Асланбек Шымбергенов өзбек қарсыласын нокаутпен жеңді. Бас бапкер Мырзағали Айтжанов аталған жекпе-жекке қатысты пікірін білдірді, деп хабарлайды. Асланбек Шымбергенов 67 келіде әлем чемпионы атанған өзбекстандық Асаходжа Муйдинходжаевпен жұдырықтасқан болатын. Кездесудің алғашқы екі раундында төрешілер жеңісті қарсыласқа берді. Содан соң шешуші раундта Асланбек қарсыласын үш рет нокдаунға жіберіп, мерзімінен бұрын жеңіске жетті. Бокс ережесі бойынша бір раундта үш рет нокдаун алған боксшы нокаутпен жеңілді деп есептеледі. "Алғашқы екі раундта Асланбек жеңіп тұрса да, төрешілер қарсыласқа беріп жіберді. Үшінші раунд басталарда оған: "Нокаутпен жеңіп шық", - дедім. Айтқаным айдай келді. Асланбек үш рет нокдаун беріп, қарсыласын нокаутқа жіберді. Барша жанкүйерлерге рахмет! Елде отырып, бізге жанкүйер болған халыққа рахмет", - деді бас бапкер Мырзағали Айтжанов. Айта кетелік, Асланбек Шымбергенов 71 келі салмақта әлем және Азия чемпионы. 

Елімізде тозған банкноттар мен зақымдалған тиындарды қай жерде тегін айырбастауға болады 
Қазақстанда тозған банкноттар мен зақымдалған тиындарды айырбастауға мүмкіндік бар. Ескі ақшаны теңгенің жаңа үлгісіне қай жерде ауыстыруға болады. Қазақстан ұлттық банкі ресми сайтының ақпаратынша, тозған банкноттар мен зақымдалған тиындар заңды төлем құралы болып қала береді. Оларды екінші деңгейлі банктерде, Ұлттық банк филиалдарында және ұлттық пошта операторы "Қазпошта" АҚ-да номиналды құнына сай айырбастауға болады. Ұлттық валютаның зақымдалған төлем ақша белгілері Ұлттық банк филиалдарында тегін айырбасталады және сомасына шектеу қойылмайды. Дегенмен ұлттық банктің ресми сайтында екінші деңгейлі банктер өздерінің ішкі нормативтік құжаттарына сәйкес, бұл қызмет түрін көрсеткені үшін комиссия ұстауға құқылы екенін ескертті. 

Әбілхан Аманқұл АҚШ-та өткен бокс кешінде жеңіске жете алмады 
Орта салмақта өнер көрсететін қазақстандық кәсіпқой боксшы Әбілхан Аманқұл Канело-Шарло бокс кешінің андеркардында жекпе-жек өткізді. Жекпе-жек бірдей есеппен аяқталды. Қазақстандықтың жекпе-жегі Лас-Вегастағы T-Mobile Arena-да өтті. Аманқұлдың қарсыласы америкалық боксшы Джошон Джеймс болды. Орта салмақтағы жекпе-жек алты раундқа созылып, бірдей есеппен аяқталды. Әділ қазылардың бірі жеңісті қазақстандыққа 39-37 ұпаймен бергенімен, қазылардың өзге мүшесі Джеймске екі рет 38-38 ұпай берген. Осылайша Әбілхан Аманқұл кәсіпқой рингте алғаш рет жеңіске қол жеткізе алмады. 26 жастағы қазақстандық боксшы бұған дейін әр өткізген жекпе-жегін нокаутпен аяқтаған еді. Аманқұл үшін бұл АҚШ-тағы үшінші жекпе-жек болды. 

Максим Галкин Қазақстандағы концерттерінің өтпеуіне қатысты пікір білдірді 
Ресейлік әртіс, әзілкеш, сықақшы Максим Галкин Инстаграм-дағы парақшасында концерт залдарының жөндеу жұмыстарына байланысты Астана мен Алматыдағы концерттерінің болмауына қатысты пікір білдірді. "Бір аптадан кейін Қазақстанда екі концертім өтуі керек, билеттер түгел сатылып кеткен, залдар үлкен, көрермендер көп, көбісі басқа қалалардан ұшып келіп жатыр. Ал бүгін Астана мен Алматы қалаларының бірінде залдағы сахнада ақаулық туындап тұр, ал екіншісінде - су ағынында ақаулық табылған! Сондықтан екі апталық жөндеу жұмыстарына байланысты екі залда да өтуге тиіс концерттерім өтпейтін болып тұр! Бұл не өзі?" – деп жазады әртіс Инстаграм-дағы парақшасында. Оған қоса Максим Галкин концерт залдарының жөндеу жұмыстарын жүргізуге өз көмегін ұсынды. "Осыған байланысты маған бірнеше ой келіп отыр: залдардың жөндеу жұмыстарын жүргізуге көмектесе аламын ба? Мүмкін уақытылы бітіріп үлгеретін шығармыз? Мен расымен көрермендеріммен қауышқым келіп отыр. Концерттерді кейінге шегеретін болсақ, концерт залдарын басқа күндерге бөлу мүмкіндігі қарастырылған ба? Шегеруге мүмкіндік болған жағдайда келесі уақытқа жоспарланған концерттерді өткізбес бұрын кәріз жүйесінде ақау бар ма, жоқ па алдын ала тексеруге бола ма?". – деп қосты ол. Еске салсақ, бүгін, 1 қазан күні "Қазақконцерт" мемлекеттік концерттік ұйымында неліктен бір аптадан астам уақытқа жоспарланған концерттердің өтпейтінін хабарлаған болатын. Сондай-ақ бұған дейін әзілкеш Максим Галкин әлеуметтік желіде Қазақстанда концерттерін өткізуге "астыртын тыйым" барын мәлімдеген еді. Оның айтуынша, өзі және ұйымдастырушылары Астана мен Алматыда концерттерін өткізу үшін бірнеше айдан бері тырысып бағуда. Алайда әзілкеш осы күнге дейін әр түрлі кедергілерге тап болып отырғанын атап өткен болатын. Кейін Максим Галкин мәлімдемесіне қатысты Алматы әкімдігі жауап берген болатын. Сондай-ақ 7 қыркүйекте Галкиннің продюсері Алексей Пучков әртістің концерттері ақыры өтетінін хабарлады. Ал 8 қыркүйек күні ресейлік әртіс Инстаграм желісінде өзіне қолдау көрсеткен қазақстандықтарға алғысын айтқаны туралы жазған едік. 

"Гендер-пати қашан": Айжұлдыз Адайбекованың суреті желіде қызу талқыға түсті (фото) 
Актриса Айжұлдыз Адайбекова әлеуметтік желіде "аяғы ауыр" суретін жариялады. Желі қолданушылары Жанар Айжанованың суретін қызу талқыға салуда, деп жазады. "Есікті аша алдым. Себебі, кілті менде", - деп жазды Айжұлдыз Адайбекова Инстаграм парақшасында. Ал желі қолданушылары актрисаның бұл суретіне түрлі пікір білдірді. "Гендер-пати қашан?", "Қанша айлық?", "Қызды боласыз", "Өте әдемі жарасады екен", "Құттықтаймын", - деп жазған желі қолданушылары. Желідегілер арасында Адайбекованың бұл жаңа фильмдегі рөлі екенін түсініп үлгергендер де бар. "Киноға түсіп жатыр ғой", "Сәбидің кім екенін кинода көреміз", - деп жазды актрисаның оқырмандарының кейбірі.
Айта кетейік, Айжұлдыз Адайбекова бұрынғы некесінен бір ұл тәрбиелеп отыр. Сонымен қатар актриса жақында қайтадан үйленген бұрынғы күйеуінің отбасы құруына қатысты пікір білдірген болатын. 

"Жұлдыздың көшірмесі": Гүлзира Айдарбекованың кіші ұлы елге сүйіктісін көрсетті (видео) 
Продюсер Гүлзира Айдарбекованың кенже ұлы Заңғар Нұртас көпшілікке сүйіктісін көрсетті. Ол Инстаграм белгісіз бойжеткенмен түскен видеосын жариялады, деп жазады. "Әлеміме қош келдің", - деп жазды Заңғар Нұртас. Ал желі қолданушылары Заңғардың сүйіктісімен жарасымды жұп екенін айтып, жарыса пікір жазды. "Жарасымды жұп", "Бақытты бол", "Жұлдыздың көшірмесі екен", "Әйгерімге ұқсайтын сияқты", "Әдемі жарасады екенсіздер", "Қуаныштымын", "Қарай бергің келеді", "Барлық адам бақытты болуға лайық", - деп жазды желідегілер. Естеріңізге сала кетейік, Заңғар Нұртас бір жыл бұрын бірінші әйелінен ажырасқан болатын. Бұл жайлы Заңғар биылғы жылдың басында мәлім етті. "Ажырасқанымызға бес ай болды. Қазір оқырмандардың көбісі "Түрі суық, мынадай келін болды" деп айтады. Ондай келін болған жоқ. Жақсы келін болды. Бәрі керемет болды. Сыйластығымыз қазір де жақсы. Бірақ, сондай жағдай болып қалды. Оған нақты не себеп болғанын айта алмаймын, ол жеке нәрсе. Бастарыңызға бермесін", - деді Заңғар Нұртас.

"Алғашқы махаббатымды ұмытқан жоқпын": Мақпал Жүнісова бір әнін бұйырмаған ғашығына арнағанын айтты 
Әнші Мақпал Жүнісова алғашқы махаббаты жайлы сыр шертті. Өнер иесі "Алғашқы" бағдарламасында махаббатының бұйырмағанын айтып берді, деп жазады. "Алғашқы махаббатымды әлі ұмытқан жоқпын. Үшінші сыныпта оқып жүргенде, бесінші сынып оқитын Қанат деген бала болды. Өте сымбатты, сұлу бала болатын. Сол махаббатым маған ақыры бұйырмады. Мен "Гүлдер" ансамбліне жаңадан келгенде, ол әскерден оралды. Ол маған досын жіберіпті. "Қанат сізге тез келсін" деп жатыр деді. "Мен ансамбльге жаңадан келдім. Кішкене болсын еңбек етейін. Бір жылдан кейін жазда барамын, үйленеміз" дедім. Сөзімді бердім. Бір жыл күтсін дедім. Шыдамады ғой", - деді Мақпал Жүнісова. Сонымен қатар өнер иесі бір әнін алғашқы махаббаты Қанатқа арнап айтқанын жеткізді. ""Кетсең де шалғай" деген әнімді сол Қанатқа арнап айтқанмын. "Кетсең де шалғай" деп жылап тұратын едім ғой. Ол кісі бес жыл бұрын марқұм боп кетіпті. Баласы хабарласады. "Мен Қанаттың баласы едім. Әкемнің аманаты еді" деп маған жеткізді. Әкесі "Мен өмірден өткенде, Мақпалға айт" депті. Әлі күнге дейін ол кісінің альбомында суреттері, хаттары сақтаулы", - деді Мақпал Жүнісова. Айта кетейік, осыған дейін Мақпал Жүнісова күйеуі Заманбек Нұрқаділовтің қызғаншақ болғанын ашып айтқан болатын. Өнер иесі күйеуінің гастрольдік сапарларына шектеу қойғанын және репертуарының барлығын қадағалап отырғанын жеткізді. Сонымен қатар өнер иесі марқұм күйеуінің бірінші отбасы жүйкесін тоздырғанын айтты. 

"Махаббат пен өнер ұлт таңдамайды": Толқын Забирова 26 жыл отасқан күйеуін көрсетті (фото) 
Қазақстанның еңбек сіңірген қайраткері, танымал әнші Толқын Забирова алғаш рет 26 жыл отасқан жұбайы туралы жан сырын ақтарды. Өнер иесі үш ұлының әкесі жайлы Инстаграм парақшасында айтты, деп жазады. "Біреу білсе, біреу білмейтін шығар, өмірлік жарыммен Алла қосқанына 26 жыл болды. Үш ұлымыз дүниеге келді. Бізді қосқан - өнер жолы. Махаббат пен өнер ұлт таңдамайды, жүрек таңдайды. Иә, ұлты қазақ болмағанымен, қазақ жерінде өмірге келді. Қазақ өнеріне қосқан үлесі ұшан-теңіз. Аттарын атамай-ақ қояйын, өздеріңіз сүйіп тыңдайтын өнерпаздың көбісі жолдасымның қолдауымен танымал болды. Адамгершілігі, жанының тазалығы, кең жүрегі болмаса, мен жанынан табылар ма едім? Одан да әр ару өз теңін тауып, бақытты болсын деп тілейік", - деді Забирова. 
Сонымен қатар Толқын Забирова өзіне сын айтатын көпшілікке де жазба арнады. "Таңдай соғып отырғандарға айтарым, мен үшін алаңдамай-ақ қойыңыз. Мен бақытты әйелмін. Адамды ұлты арқылы емес, ісінен бағалау абзал", - деп жазды Толқын Забирова. 

Түркістан облысында жетім қыздарды мал бағып жүрген жерінен тапқан сыныптасына үй берілді (фото, видео) 
Түркістан облысында Назгүл мен Құндыз Сұлтанбек есімді екі жетім қыз ұзақ жылдар бойы мал баққан. "Көреміз" бағдарламасында 1991 және 1996 жылғы қос қыз жайлы айтқан сыныптастарына қайырымдылық қоры Меккеге жолдама мен пәтер сыйға тартты, деп жазады. "Көреміз" бағдарламасында Гүлсімжан Әділжанова мен Айша Мұстафина есімді екі келіншек сыныптастары жайлы айтты. "Ақшасын алу маңыздырақ болды, бұларды адам ретінде көрген жоқпын" деп айтыңыз. Сіздің есігіңіздің алдындағы ит бақытты. Өткенде көрдім. Ит уақытылы тамақ ішіп, сүйек мүжіп жатыр. Ал екі қыздың тамағын нан, қара су қылып қойғансыз. Ішетін су көгеріп кеткен. Келіншегіңіз екеуіңіз неге ішіп көрмедіңіздер? Іштері көгеріп кеткен. Үйді түгел араладым, макарон тұр, оны қуыратын не май, не газ жоқ", - дейді қыздардың бірінің сыныптасы Айша Мұстафина. Ал Назгүл мен Құндыздың мал бағып жүргенін алғаш болып сыныптасы Пернебек көріп, хабарлаған. "Шынымды айтсам, танымай қалдым. Сүйек боп қалған. Арқасы бүкірейген. Олар мектеп кезінде ондай емес еді. Түрі әдемі, сабаққа барып-келетін қыздар еді. Үстерінің бәрі жара, шаштарын қысқа етіп, алып тастаған. Малды да, итті де олай қорламаймыз ғой", - деген болатын сыныптасы Гүлсімжан Әділжан. 
Қоғамда шу көтерілгеннен кейін Назгүл мен Құндызды Тараз қаласындағы көпбалалы ана Зүлфия Төленованың қолына көшті. Айта кетейік "Елге көмек" қайырымдылық қоры қос қызға Алматы облысы Қарасай ауданы Кемертоған ауылынан екі қабатты үй сыйлаған болатын. 
Осыдан кейін көпшіліктің айтуымен аталмыш қайырымдылық қоры қыздар жайлы бағдарламаға хабарлап, жанұшыра көмектескен сыныптастары Гүлсімжан мен Айшаға Меккеге жолдама берілді. 
Сонымен қатар екі қызды алғаш көрген сыныптасы Пернебекке пәтер берілді.

"Екеуі бір туған бауыр сияқты": жылан асырап отырған жамбылдық жігіт дертінен айыға бастаған 
Таразда айықпас дертке шалдыққан жігіт жыландарды асырап алғаннан кейін дертінен айыға бастаған. Рахат Байтөлеев 5 жасында өріктен уланып, ажал аузында болған. Медицина қызметкерлері жігіт небәрі 3 жыл өмір сүреді деп болжаған, бірақ бүгінде оның жасы 18-де, деп хабарлайды тілшісі. Рахат бүлдіршін кезінен бері эпилепсияның ауыр түрімен ауырып, тірек-қимыл жүйесі бұзылған болатын. Ол жүруден қалып, көзі қылиланып қалған. Анасы дамуы тежелген ұлын аяғына тұрғызу үшін акробатикаға береді. Сол кезде жаттығу залында алғаш рет жыланды көрген Рахаттың денсаулығы біртіндеп жақсара бастаған. 
"Жыланды жақсы көремін. Ол менің досыма айналды. Одан қорықпаймын. Ол айбат шегіп, шағып алмайды. Адамдарға жақын, мейірімді жақсы көреді. Мен оны бір күн көрмесем, сағынамын", - дейді тараздық жігіт. Бүгінде тараздық жігіт үйінде 2 метрден асатын питондарды асырап алған. Анасының сөзінше, Рахат бала күнінен бері қатарластарынан ақыл-парасаты озық болған. Ол ұлының жан қалауын түсініп, жыланның арқасында дертінен айыға бастағанына риза. Әйел питондар отбасының бір мүшесіне айналғанына қуанады. "Балам жыланға аянышпен қарады. Шындығында, алғаш оны акробатикаға әкелгенде жетекшісі "балаңыз жыланды жақсы көреді, жыланға жақындап жатыр" деп мені шошытты. Рас, "жылан" деген сөздің өзі үрейді ұшырады ғой. Мен көнген жоқпын. Кейін балама "Не істейсің оны? Ол жылан, жаман" деп едім, "Жоқ, анашым, оның екі құлағы жоқ, менің тілім жоқ, мен оны жақсы көремін" деді. Сол сәтте екеуінің арасындағы байланысын түсіндім. Қазір екеуі бір туған бауыр сияқты болып кетті", - дейді Рахаттың анасы Балқия Байтөлеева.
Бүгінде бауырымен жорғалаушыны жан досына айналдырған Рахат Жамбыл облыстық филармониясында өнер көрсетіп жүр. Ол қос питонды қолға үйретіп, табысын көруде. Рахат айыр тілді жорғалаушылар шағып алмай, шапағатын төгіп тұрсын деп қара түсті питонға "Шапағат", сары жыланға "Ақниет" деп ат қойған. Ал ұстазы Рахаттың денсаулығы жыланмен бірге жақсарып келе жатқанын атап өтті. "Бұл баланың бойында ерекше дарыны бар. Кішкентайынан талпынып, өзі қалмай келді. Бір жаттығуды айтсаң, соны істеуге талпынып тұрады. Істі аяқсыз қалдырмайды. Намысқой әрі мақсатшыл. Жыландармен жаттығу жасау арқылы икемділігі артып, қозғалысы ширақтана түсті" - дейді Рахаттың жетекшісі Талғат Әлшікенов. 
Сондай-ақ Рахатты қоғамдық негізде жұмысқа алған облыстық филармония басшысы жыландар мәдени мекеменің қызметкерлері мен көрермендер үшін қауіпсіз деп сендірді. "Мекемеміздегі жыландар қауіпсіз. Агрессиясы жоқ. Кішкентай кезінен бері қолға үйретілген. Сары жылан - аталық, 9 жаста, кіші жылан - ұрғашы, питон 4 жаста. Біз әр концерт сайын жыландарды бір ай көлемінде дайындаймыз. Оларды жарыққа үйретеміз, дыбысты шуға үйретеміз және олардың қарны тоқ болуын қадағалаймыз. Жыландар тамақтанғаннан кейін кемінде екі апта тиісуге болмайды. Олар қояндармен қоректенеді" - дейді облыстық филармония директоры Жандос Омаров. 
Жыланмен дос болған Рахат алдағы уақытта өзінің жеке жануарлар циркін ашуды армандайды. Сонымен қатар мамандар анасына ұлының тілі толық шығуы үшін тотықұс сатып алып беру керектігін айтқан. Сөйлей білетін австралиялық Какаду тотықұсы нарықта аса қымбат. Рахаттың отбасы құсты сатып алуға қаражаты жетпейтін сияқты, сондықтан олар жомарт жандар қол ұшын беретініне үміттенеді. 

"Жүрегім қан жылады": Абай Бегейдің әйелі алғаш әншінің қыздарымен танысқан кезді еске алды (фото) 
Осыдан бірнеше жыл бұрын әнші Абай Бегейдің бірінші жұбайы қайтыс болып, екінші рет шаңырақ көтерген болатын. Өнер иесінің қазіргі жұбайы Фариза ең алғаш әншінің қыздарымен танысқан сәтті еске алды, деп жазады. "Түн ортасында жылап отырмын. Үйлену тойымыз болғаннан кейін тақсыр (Абай Бегей - ред.) "Қыздарды Алматыға алып келемін" деді. Үлкен айқай-шу болды. Оның шет жағасы бәріңізге мәлім. Есімде, таң ата дастарқан жайып, аэропорттан тақсыр мен екі қызымды күтіп отырмын. Ішім алай-дүлей. Бір бөлмеде ары-бері жүрмін. Бір кезде келді. Есікті аштым, екі қызым тұр. Көңіл-күйі жоқ. Бетіме суық қарады да, ішке кіріп кетті. Әкесі "Амандасыңдар" деп еді, үндемеді. Жүрегім қан жылады, білдіртпедім. Маған мүлде сөйлемейді, сұраққа жауап бермейді. Барымды салып, тәтті тамақ пісірдім. Жемеді. Тек дұға жасап, жай-жай алдастырдым", - деп жазды Фариза. Сонымен қатар әншінің жұбайы әлі күнге дейін өзін сөгетін адамдарға жауап беріп, өзіне қыздардың махаббаты қымбат екенін айтты. "Әлі күнге дейін сол дұға мен алдастыру. Сонша жыл жинаған махаббат пен қарым-қатынас маған қымбат. Не істесем ренжімейді? Не айтсам ренжімейді? Осы ұранмен өмір сүремін. Мені сөгетін адамдарға бір айтарым, әлі күнге дейін мен не істесем де, не айтсам да мың қадам алға ойланамын. Саралап, саптап, өлшеп жасаймын, айтамын", - деп жазды Фариза Инстаграм парақшасында. Айта кетейік, Абай Бегейдің бірінші некесінен үш қыз, бір ұлы бар. Сонымен қатар қазіргі жұбайы Фариза әншіге үш перзент сыйлады. Биыл әншінің жетінші баласы дүниеге келді. 

"Әйелдерді орта ғасырға әкетіп барады": Зейнеп Ахметова мектепке орамал тағып баруға қатысты пікір білдірді 
Танымал жазушы, қазақ батыры Бауыржан Момышұлының келіні Зейнеп Ахметова оқушы қыздардың орамал тағуына қатысты пікір білдірді. Жазушының сөзінше, орамал мәселесін дауға айналдырудың қажеті жоқ, алайда бұл мәселені әдейі ушықтырып жүргендер бар, деп хабарлайды тілшісі. Зейнеп Ахметова бұл пікірін Ақтөбедегі Құлымбетов атындағы №64 орта мектепте өткен "Ұрпақтар үні" атты кездесуінде айтты. "Әсіре діншілдер қазақтың тыныштығын бұзып, тұтастығына кедергі келтіру үшін әдейі қоздырып жүр. Әйтпесе сол орамалды соншалық сөз қылатын ештеңе жоқ. Ата-бабамызда хиджаб деген болмаған. Осы отыз жылда сырттан келді. Қазақтың қыздары бұрын күйеуге тигенге дейін басына орамал салмаған. Үкілі тақия, құндыз бөрік, моншақты қасаба, шашақты сораба киді. Бірінен-бірі өтетін әдемі бас киімдеріміз болды. Сол бас киімдер әдемі болып тұруы үшін қазақ қыздары шаш күтіміне көп көңіл бөлді. Қарашаш, Сүмбілшаш, Қолаңшаш, Алтыншаш деп қаншама ақын қыздардың шашын өлеңге қосты. Сол шашқа тағатын қаншама әшекей бұйымымыз бар. Енді соның бәрін жерге көмуіміз керек пе?!", - дейді ол. Жазушы осы орайда қазақ тарихындағы діннің рөлі мен ондағы қыздарға берілген орынға тоқталды. "Бұрын қара орамалды "қаралы әйел" деп күйеуі өлген әйел салған. Жылы өткеннен кейін ғана қара орамалын шешкен. Қазір жап-жас, кішкентай қыздар күйеуі өлген әйелдей қара орамал тағады. Қайталап айтамын, мұсылман болу үшін араб болудың керегі жоқ. Қазақтың өзінікі өзіне жетеді. Салт-дәстүрімізде қаншама тәрбие бар. Соны ала білу керек. Қазақ ешқашан құдайын ұмытпаған. Бірақ фанатик болған емес. "Құдайсыз қурай сынбайды" дейді. Жаратушыны бір ауыз сөзбен мойындап тұр. Ал қазір кілең тосқауыл. Әйелдерді қайтадан орта ғасырға әкетіп барады. Қазақ қыз баласын қатты сыйлаған. Қызды аз күндік қонақ деп сыйлап, дәмдіні жегізіп, жорға мінгізіп, үйдің оң жағынан орын берген. Осындай мәпелеп өсірген қазақ қызын мұсылман болады екенбіз деп қылғындырып қоюымыз керекпе? "Қызымызды хиджаппен мектепке алмады" деп ойбайлап жүр. Шындап келгенде өзгелердің арасында анау бір құбыжық қой. Ол баланың өз еркі, таңдауы емес. Әке-шешісі психологиясына жаман әсер етіп, миына құйып қойды. Ол болмайды. Қазақ қызы атқа мініп, жауға да шапты. Аға, әкелерімен бірге қалқан киіп, қылыш ұстаған. Оған тарих куә. Қазақ қызын еркін ұстаған. Бізге арабтан үйренетін ештеңе жоқ. Егер арабтар соншама мұсылман, керемет мықты халық болса, діні бір, тілі бір, тегі бір бола тұрып, бірін-бірі неге қырып жатыр? Ол мұсылманшылық па? Кішкене ойлану керек", - дейді жазушы. 

"Шындықты білуге лайықтысыздар": Балжан Бидаш Жахан Отарғалиевпен екі жаққа кеткенін растады 
Осыдан біраз уақыт бұрын әлеуметтік желіде актер Жахан Отарғалиев пен әнші Балжан Бидаштың айырылысып кеткені жайлы ақпарат тараған болатын. Әнші Балжан Бидаш бұл ақпаратты растап, актермен екі жаққа кеткенін мәлім етті, деп жазады. Айта кетейік, осыдан біраз уақыт бұрын актер Жахан Отарғалиевтің әлеуметтік желідегі жазбасынан соң көпшілік Балжан Бидаш екеуінің айырылысып кеткенін болжаған болатын. Жахан Отарғалиев Инстаграм парақшасында жұбайы Балжан Бидашпен түскен видеоны жариялап, "Бәрі бітті" деп жазып қойды. Ал Балжан Бидаш бұл ақпаратты растап, Жахан Отарғалиевпен екі жаққа кеткенін растады. "Сіздер шындықты білуге лайықтысыздар. Осы уақытқа дейін біз үшін алдаңдап жатқандарыңызға рахмет. Сондықтан "рас па, өтірік па" деген ақпаратты "Біз екі жаққа кеттік" деп растаймыз. Өмір болған соң біз күтпеген жағдайлар болады екен. Әркім өзінше бақытты болатынына сенемін. Бұлай болғанына қарамастан, Жаханның әр бастамасын, шығармашылығын қолдаймын. Ешкімнің ала жібін аттамайтын, қазақ киносынан өз орнын тапқан еңбекқор, қайсар жан. Маңызды кезде жаныңда бола алмасам да, әрқашан қолдаймын. Саған сенемін. Бастысы халық қолдасын", - деп жазды Балжан Бидаш Инстаграм парақшасында. 

"Ота жасаттым": актер Жахан Отарғалиев денсаулығының сыр бергенін айтты (фото)
Актер Жахан Отарғалиев Түркия еліне барып, ота жасатып қайтқан. Ол денсаулығы сыр бергені жайлы Инстаграм парақшасында айтты, деп жазады. Актердің айтуынша, оның ішегінен полип шыққан. "Ақтөбе қаласында өзімді жайсыз сезініп, гастрольді тоқтатып тастадық. Екі күн ауырып, болмағасын досым "Стамбұлға ұш" деді. Жалғыз өзім Стамбұлға кеттім.Толық тексеріліп жатып, ойда-жоқта эндоскопия, колоноскопиядан бір-ақ шықтым. Ішектен үлкен полип шығып, ота жасаттым. Мен наркозда жатқанда, жанымда полипті алып, ота жасауға рұқсат сұрайтын адам да болмады. Досым жауапкершілік алып, ота жасауға рұқсат берді. Жоқ кезінде ғана жаныңда болған жақындарыңды бағалап бастайды екенсің. Ең бастысы, өздеріңізді ойлаңыздар. Мен өзімді қолға алып, ақырындап әрекет жасап жатырмын. Соңғы он күн мен үшін қиын болды. Мені көп адам жаман деуі мүмкін. Әрине, өзімді ақтамаймын. Бірақ, бәріне жағу мүмкін емес. Шетелде қиын. Сол кезде бір жылулық, бір хат болсын күтесің. Осы жолы мені таңғалдырғаны, күткен емес, күтпеген адамдардың көңілі", - деп жазды Жахан Отарғалиев. 
Естеріңізге сала кетейік, жақында Жахан Отарғалиев пен әнші Балжан Бидаш ажырасты. 

Бәйгеден алты көлік ұтқан 8 жастағы жетісулық шабандоздың анасы: Тақымымды қысып отырамын 
8 жастағы жетісулық шабандоз Хамза Амангелдінің бәйгедегі жетістіктері көпті таңғалдырып жүр. Қазақстандағы ең жас шабандоз үш жасынан атқа мініп, бес жасынан бәйгеге шабады. Ол осы күнге дейін бірнеше қымбат көлікті қанжығасына байлап үлгерді. Осы орайда тілші жас шабандоздың өзімен және анасымен аз-кем тілдесті. Хамза - Жетісу облысы Жалғызағаш ауылының тумасы. Әкесі Марлан мен анасы Динара оны туғанынан нағыз ер етіп тәрбиелеуге күш салуда. Анасының айтуынша, Хамзаның атқа қызығушылығы бір жасында-ақ біліне бастаған. "Бір жасында оған сыйлыққа ағаш ат берген, соған мініп, ойнап, атқа деген қызығушылығы пайда болды. Өзі бес жасынан бастап бәйгеге шауып жүр. Алғаш рет 7 жасында Беріктас ауылының 50 жылдығына арналған бәйгеде әкесі баптаған қолтума ат Жұмыртұяқпен көлік ұтты. Биыл үш автокөлік ұтты, жалпы алты көлік алып берді", - дейді Динара. 
Хамзаны бәйгеге шабуға атбегі әкесі баптайды. Анасының айтуынша, бәйгелерде алған жүлделердің 30 пайызы Хамза мен әкесінің еншісі болса, қалғаны ат иесіне тиесілі. "Жұмыртұяқ екеуінің жаны бір сияқты. Ол өзіне салмағы ауырлау басқа бала мінсе, бұлай шаппайды. Былтыр жылдың ең үздік жас шабандозы атағын алды. Биылғы ең үлкен жүлде - қыркүйектің басында Үштөбе қаласында өткен Кемел Тоқаевтың 100 жылдық мерейтойындағы аламан бәйгеде ұтқан Toyota Land Сruiser 300 көлігі", - дейді Динара. Шабандоздың анасы баласы бәйгеге түскенде өзі шапқанмен бірдей әсерде болатынын жасырмайды. "Әрине, балам бәйгеге кеткенде қорқамын, далада жатқан балам жоқ қой. Тақымымды қысып отырамын. Уайымдаймын, өзім шапқанмен бірдей болады", - дейді ол. Сегіз жастағы шабандоздың алға қойған мақсаты айқын, ол осы ат спортының дамуына үлесімді қоса берсем дейді. 
"Кез келген атқа шап десе шауып беремін, кей кезде ұтасың, кейде ұтыласың. Бәйгеге қатысып жүргеніме биыл, міне, үшінші жыл. Бес жасымда тәжірибем аз болды, кейін әкемнің үйретуімен жақсы шаба бастадым", - дейді жас шабандоз. Хамза алдыңғы буын ағасы, Еуропаның үздік шабандоздарының бірі Бауыржан Мырзабаевтың жолын қуғысы келеді. 

55 мыңнан астам алматылық 2 қазаннан кейін банк қызметін ала алмай қалуы мүмкін 
55 мыңнан астам алматылық 2 қазаннан кейін банк қызметін ала алмай қалуы мүмкін. Бұл туралы Алматы қаласы бойынша мемлекеттік кірістер департаментінің өндірістік емес төлемдер басқармасының басшысы Қуаныш Түменбаев хабарлады, деп жазады. Түменбаев өңірлік коммуникациялар қызметі алаңына өткен брифингте атап өткендей, 2 қазанда жеке тұлғалардың 2022 жыл үшін мүлік салығын төлеу мерзімі аяқталады. "Меншігінде жеке үйлері, пәтерлері, саяжайлары, гараждары және басқа да ғимараттары бар тұлғалар салық төлеушілер болып табылады. Төлеу мерзімінің аяқталуына санаулы күндер қалса да, Алматы қаласының 55 644 тұрғыны салық төлемеді. Төленуі керек салықтың жалпы сомасы 735 миллион теңгені құрайды. Төленбеген салықтың негізгі сомасы Алматы қаласының Медеу ауданының тұрғындарына тиесілі, сома – 315 млн теңге, ал салық төлемегендер саны бойынша антирейтингті Бостандық ауданының тұрғындары бастап тұр. 37 мың адам", - дейді ол. Түменбаевтың айтуынша, белгіленген төлеу мерзімі аяқталғаннан кейін салық төлемеген тұлғалар салық заңнамасының нормаларына сәйкес, банктік қызметтерді ала алмайды, оның ішінде банктік шоттарды ашу, аударымдарды жүзеге асыру, несие алу және т.б. Сонымен қатар әрбір кешіктірілген күн үшін Ұлттық банк белгілеген қайта қаржыландырудың ресми мөлшерлемесінің 1,25 еселенген мөлшерінде өсімпұл алынады. Сондай-ақ мәжбүрлеп өндіріп алу мақсатында салық органдары сот орындаушыларына салық ұйғарымдарын жібереді. Олар борышкерлерге қатысты мүлкіне және банктік шоттарына тыйым салу, сондай-ақ республикадан тысқары жерлерге шығуды шектеу сынды шаралар қабылдайды. Бұл ретте сот шығындары ұсталады. Ол қарыз сомасының 25 пайызын құрады. Осы орайда Мемлекеттік кірістер комитеті тұрғындарды жақын күндері мүлік салығын төлеуге шақырып отыр. Барлық сұрақ бойынша 1414 бірыңғай байланыс орталығына хабарласуға болады.

Қасым-Жомарт Тоқаев Федералдық канцлердің ведомствосына келді 
Қасым-Жомарт Тоқаев Федералдық канцлердің ведомствосына келді. Президентті Германияның Федералдық Канцлері Олаф Шольц қарсы алды, деп хабарлайды "Ақорда" баспасөз қызметі Telegram арнасында. Санаулы минуттардан кейін Орталық Азия мемлекеттері басшылары мен Германия Канцлерінің кездесуі басталады. 

Алматыда алты жасар атыраулық бала көз жұмды 
Оңтүстік астанаға жарысқа келген алты жасар баланың өліміне қатысты қылмыстық іс қозғалды, деп хабарлайды. Алматы қалалық полиция департаментіне сілтеме жасап. Құқық қорғау органдары 2017 жылы туған баланың өлімін растап отыр. "Баланың өліміне байланысты Бостандық аудандық полиция басқармасы Қылмыстық кодекстің 140-бабы, 2-бөлігі бойынша қылмыстық істі тіркеп, тергеу жүргізуде. Оқиғаның мән-жайы анықталуда", - деп хабарлады полициядан. AtyrauPress.kz басылымының хабарлауынша, көз жұмған бала Алматыға бапкерімен және басқа да спортшы балалармен бірге жарысқа қатысу үшін келген. Басылымның жазуынша, қайғылы оқиға 30 қыркүйекте болған. Балалар дүкенге барып келуге сұранған, сол кезде жазатайым оқиға болып, салдарынан бала көз жұмған. 

"1 шаршы метр - 1,5 млн теңге": отандық дизайнер көпшілікке анасының үйін көрсетті (фото) 
Танымал отандық дизайнер Назым Қарпықова көпшілікке анасының үйін көрсетті. "Жұлдызды шаңырақта" бағдарламасында дизайнер үйдің 1 шаршы метрінің құны - 1,5 млн теңге екенін айтты, деп жазады. Назым Қарпықованың айтуынша, ол өзінің сыныптасына тұрмысқа шыққан. "Қасқелең қаласына тұрмысқа шықтым. Жолдасым ішкі істер саласында қызмет атқарады. Тұрмысқа шыққаныма 15 жыл болды. Жолдасыммен бірінші сыныптан бастап бірге оқып, бір университетке түстік. Көрші тұрдық", - деді Назым Қарпықова. 
Ал Назымның анасы дайын үйді сатып алғанын айтты. "Үй 250 шаршы метр. Бірінші қабатта - 3 бөлме, екінші қабатта - 3 үш бөлме бар. Екі терассасы бар. Дайын үй алдық. Көрпе-жастық, жиһазымызды алып кірдік", - деді дизайнердің анасы Нұраш. 
Дизайнер аталмыш тұрғын үйге алдымен өзі көшіп келгенін және кейінірек анасын көшіріп алғанын айтты. "Төрт жыл бұрын осында көшіп келдім. Сосын көршілерім үй сатып жатқандықтан, анамды жаныма көшіріп алдым. Анамның үйінің 1 шаршы метрі - 1,5 млн теңге тұрады. Ал мен өз үйімнің жобасы енді басталғанда алдым. Шаршы метрі шамамен 650 мың теңгедей болды. Үлкен үйім бар. Бірақ ол жақта күтушіміз тұрып жатыр. Енді өз қиялымыздағыдай үй салғымыз келеді. Қазіргі таңда сән үйімді салайын деп жатырмын", - деді Назым Қарпықова. 

Шымкентте осы аптаның соңында жаңбыр күтілуде 
Алдағы жеті күнде Шымкентте ауа райы қандай болатынын порталы OpenWeather синоптиктеріне сілтеме жасап назарларыңызға ұсынады. Метеорологтар мәліметінше, 2 қазанда Шымкентте күн ашық болады. Күндіз ауа температурасы 23°C-қа дейін көтеріліп, түнде 9°C-қа дейін төмендейді. Ауа ылғалдығы – 22%, желдің жылдамдығы – 4,8 м/с. 3 қазанда да күн ашық болады. Сейсенбіде Шымкентте ауа температурасының максималды көрсеткіші 24°C-қа дейін жетіп, минималды көрсеткіші 12°C-қа дейін төмендейді. Ауа ылғалдығы – 19%, желдің жылдамдығы – 3,6 м/с. 4 қазанда күн ақша бұлтты болады деп күтіледі. Күндіз ауа температурасы 26°C-қа дейін көтеріліп, түнде 14°C-қа дейін төмендейді. Ауа ылғалдығы – 16%, желдің жылдамдығы – 4,2 м/с. Синоптиктер 5 қазанда Шымкентте күн аздаған бұлтты болады деп болжап отыр. Бейсенбіде ауа температурасының максималды көрсеткіші 26°C-қа дейін жетіп, минималды көрсеткіші 14°C-қа дейін төмендеуі мүмкін. Ауа ылғалдығы – 17%, желдің жылдамдығы – 3,4 м/с. 6 қазанда үшінші мегаполисте жаңбыр жауады деп күтілуде. Күндіз ауа температурасы 23°C-қа дейін көтеріліп, түнде 11°C-қа дейін төмендейді. Ауа ылғалдығы – 46%, желдің жылдамдығы – 4,9 м/с. 7 қазанда да жаңбыр жауады деп күтіледі. Сенбіде максималды ауа температурасы 21°C болса, минималды температура 12°C болмақ. Ауа ылғалдығы – 44%, желдің жылдамдығы – 3,8 м/с. Синоптиктердің болжамынша 8 қазанда да Шымкентте жаңбыр жауады. Жексенбіде күндіз ауа температурасы 26°C-қа дейін көтеріліп, түнде 15°C-қа дейін төмендейді. Ауа ылғалдығы – 32%, желдің жылдамдығы – 3,1 м/с.

44 жасқа толған Мадина Сәдуақасованы күйеуі мен ұлы ерекше құттықтады (фото) 
Отандық әнші Мадина Сәдуақасова бүгін 44 жасқа толды. Өнер иесі Инстаграм парақшасында ұлы мен күйеуінің өзін құттықтаған сәтін көрсетті, деп жазады. "Мадиналарыңыз бүгін 18-ге толды. Жаңа жас", - деп жазды әнші. Желі қолданушылары да сүйікті әншісін туған күнімен жарыса құттықтаған. "Сізге бар жақсылықты тілеймін", "Әйел бақытына, ана бақытына бөлене беріңіз", "Жарқырай бер", "Жасай бер", "Қазақтың аруы! Туған күніңмен", - деп жазды желідегілер. 
Сонымен қатар әнші әлеуметтік желіге жариялаған суреттен жұбайының құшақ толы гүлімен және ұлының анасы тортты үрлеу үшін арнайы шам ұстап тұрғанын көруге болады. Cондай-ақ әнші парақшасында көпшілікке ұлының өзіне гүл сыйлаған сәтін де көрсетті.

"Үміт үзген едік": аяғы ауыр екенін айтқан Алтынай Жорабаева көпшіліктен сүйінші сұрады (фото) 
Төрт қыздың анасы әнші Алтынай Жорабаева аяғы ауыр екенін айтып, көпшіліктен сүйінші сұрады, деп жазады. Алтынай Жорабаева аяғы ауыр суретін Инстаграм парақшасында жариялады. "Алланың қалауымен, сіздердің ақ тілектеріңізбен, әке-анам, ата-енем, бауырларым мен қыздарым және Әлішер екеуіміздің дұғамызбен сәби сүюді нәсіп еткелі жатыр. Қуанғаннан Әлішердің төбесі көкке бір елі ғана жетпей қалды. Негізі үш жылдай қатты үміттендік. Содан былтырдан бері үмітімізді үзген едік. Себебі, жас келіп қалды. Мені қоя берші, "Алла бір бала берсе екен" деп, Әлішерді қатты уайымдадым. Сонда ол "Жаным-ау, уайымдама. Бәрі Алланың қалауымен болады. Мен ертең Алланың алдына барғанда, "Неге балаң болмады. деп сұралмаймын. Мен қыздарға қандай әке болғаным үшін, саған қандай жар болғаным үшін сұраламын. Сондықтан бізге ненің қайырлы екенін Алла жақсы біледі" деген еді. Менің де уайымым басылды. Шынында, Алланың өз есебі бар екен. Пендешілікке салынып, "Ұл болса" деп қоямын. Ал Әлішер "Ұл ма, қыз ба бәрібір. Ең бастысы, сендей жаннан перзент сүйсем, бақыттымын" деді. Аллаға шүкір", - деп жазды Алтынай Жорабаева. 
Ал желі қолданушылары әншінің бұл қуанышына ортақтасып, жылы лебіз білдірді. "Аман-есен босанып алыңыз", "Ұл тап", "Маңдайының бағы бес елі бала болсын", "Шын жүректен қуаныштымын", "Шын қуанып, көзіме жас келді", "Өзім ұл тапқандай қуанып отырмын", "Керемет", "Құттықтаймын", - деп жазды желідегілер. Естеріңізге сала кетейік, Алтынай Жорабаева осыдан бірнеше жыл бұрын бірінші жұбайы Сәбит Әбдіхалықовтан ажырасқан болатын. Төрт қызымен қалған әнші 2020 жылы қайта тұрмысқа шықты. Өнер иесі қазіргі жұбайының отбасымен алғаш танысқанда қайын атасының сөзінен соң көзіне жас алғанын еске алған болатын. 

Елімізде барлық кәсіпорынды есепке алғандағы орташа жалақының мөлшері қандай 
Қазақстанда екінші тоқсанда орташа номиналды жалақы мөлшері 365 мың теңгеден асқан. Бірақ бұл ретте барлық кәсіпорынды, соның ішінде шағын кәсіпорындарды есепке алған жағдайда бұл көрсеткіш әлдеқайда төмен болып шығады. Толығырақ материалынан оқыңыз. Биылғы жылдың екінші тоқсанында орташа номиналды жалақының мөлшері 365 502 теңгені құрады. Дегенмен бұл көрсеткіштің де бірнеше кілтипаны бар. Біріншіден, оны есептеу кезінде сарапшылар ұсталынатын салықтар мен т.б. міндетті төлемдерді есепке алмаған, екіншіден, шағын кәсіпорындар есепке кірмеген. Бірақ бүгінгі таңда Ұлттық статистика бюросы барлық қызметкердің жалақысы туралы мәліметті жариялады. Ұлттық статистика бюросы есептеу әдісін өзгерткеннен кейін аталған көрсеткіш айтарлықтай төмендеп кеткені байқалған. Мәселен, кәсіпкерлікпен айналысатын шағын кәсіпорындарды есепке алсақ, еліміздегі орташа жалақының мөлшері 335 134 теңгені құрайды. Оның үстіне бұл сома аймаққа байланысты айтарлықтай ерекшеленеді. Екінші тоқсанда ең жоғары жалақы Атырау облысындағы қызметкерлерге берілген. Олардың жалақысы – 532 590 теңге болған. Маңғыстау облысында жалақы мөлшері 471 723 теңгені құраған, Ұлытау облысында қызметкерлердің ең жоғары жалақысы – 451 686 теңге болған. Ал қазақстандықтарға берілген ең төменгі жалақы мөлшері Солтүстік Қазақстан облысында тіркелген – орташа есеппен небәрі 249 552 теңгені құраған. Шымкентте орташа жалақы сәл жоғары – 257 670 теңге болған, Алматыда бұл көрсеткіш – 368 500 теңге болса, Астанада – 400 465 теңгені құраған. 
Қай аймақтарда жалақы көлемі ең жоғары 
Ұлттық статистика бюросында орташа жалақы өңірге ғана емес, экономика саласына да байланысты екені атап өтілді. Мысалы, сарапшылардың мәліметінше, биылғы жылдың екінші тоқсанында ең жоғары жалақы тау-кен өндіру және карьерлерді қазу өнеркәсібінде (676 817 теңге), қаржы және сақтандыру саласында (649 148 теңге) қарастырылған. Ал ең аз жалақы ауыл, орман және балық шаруашылығында (206 013 теңге), сондай-ақ сумен қамтамасыз ету саласында (201 575 теңге) қарастырылған. Осылайша елдегі орташа жалақының мөлшерін есептеу кезінде бұл көрсеткіш қандай кәсіпорындар ескерілгеніне байланысты әр түрлі болуы мүмкін. Бұл жолы сарапшылар шағын кәсіпорындарды есепке алғандықтан, биылғы орташа жалақы мөлшерінің көрсеткіші бұған дейінгі көрсеткіштен шамамен 8,31 пайызға немесе 30 368 теңгеге аз болғанын анықтаған. Алайда бұл көрсеткіштер барлық қазақстандыққа қатысы бар деп айтуға келмейді. Көптеген азаматтың жалақысы әлдеқайда аз. Бұған сан түрлі факторлар әсер етуі ықтимал: қызмет саласы, тұрақтану аймағы, компанияның деңгейі, қызметкердің тәжірибесі және т.б. Сондай-ақ Ұлттық статистика бюросының ақпаратынша, кірісті есептеудің басқа да әдістері бар. Мысалы, көптеген сарапшы орташа жалақы көлемін анықтау үшін орташа номиналды жалақыны емес, медианалық көрсеткішті қолданады – бұл әдіспен орташа жалақы мөлшері есептелген кезде зерттеу нәтижесі әлдеқайда аз болып шығады. Осылайша екінші тоқсанда шағын кәсіпорындарды есептемеген жағдайда орташа жалақы мөлшері 240 779 теңгені ғана құраған. Яғни бұл еліміздегі еңбекке жарамды қазақстандықтардың жартысы осы сомадан аз жалақы алғанын білдіреді. 

"Қыздар әкесінің көшірмесі": әнші Сейфуллин Жолбарыс көпшілікке отбасын көрсетті (фото) 
Отандық әнші Сейфуллин Жолбарыс көпшілікке әйелі мен қос қызын көрсетті. Өнер иесі Инстаграм парақшасында отбасымен түскен суретін жариялады, деп жазады. "Өмірімнің мәні де, сәні де - сендер", - деп жазды әнші. Әнші желіге жүктеген суреттен Сейфуллин Жолбарыс пен жұбайы Екатеринаны және екі қызын көруге болады. 
Желі қолданушылары әншінің отбасына жылы лебізін жаудырды. "Бақытты болыңыздар", "Катя қызымыз қазақ келіндерінен кем емес", "Отбасыңыз керемет", "Қыздар әкесінің көшірмесі екен", - деп жазды желідегілер. 
Айта кетейік, Сейфуллин Жолбарыстың бірінші некесінен бір қызы мен бір ұлы бар. Әнші бірінші некесінен туған ұлы Бейбарыс пен қызы Жұлдыздың да суретін әлеуметтік желіге жиі жүктеп тұрады. 

"Көргенде жылап жібердім": бәйгеде аты өлсе де мәреге жүгіріп жеткен шабандоз бала ел ықыласына бөленді 
Қарағанды облысында өткен бәйгеде мәреге үшінші болып келе жатқан ат сүрініп, мерт болған. 11 жастағы жамбылдық жас шабандоз саспай, атының жүгенін шешіп алып, мәре сызығын жаяу кесіп өтті. Бұл сәт бейнекамераға түсіп қалып, видеосы желіде лезде тарады. Астындағы аты өлсе де, жігері мұқалмаған жас шабандоз бен әкесі газет тілшісіне сұхбат беріп, оқиғаның қалай болғанын айтты. Жамбыл облысы Байзақ ауданынан шыққан Тәуекел есімді сәйгүлік Қарағандыда болған бәйгеде 35 км шапқан. Мәреге жақын қалғанда 11 жастағы Мейірдің аты сүрініп, мерт болған. Тұлпарынан айырылса да жеңіске ұмтылған жас шабандоздың ерік-жігеріне ондағы қалың көрерменмен бірге желі қолданушылары да таңқалған. 
"Жүрегім-ау, жүрегім. Жылқымен жарысқан сені бірінші рет көрдім. Атың құласа да, намысың құламасын, ботам! Қазақтың азаматтары сенен үлгі алсын! Қайта-қайта қарап, мына жігітке қосылып айғайлағым келді. Жарайсың, талай жеңістерді бағындырасың", "Мен көргенде жылап жібердім, керемет көрініс, қолдау берген жандарға рақмет! Балапан, жолың ашық болсын", " Жаным-ау, аты омақан асып құлап қалды. Анада бір көріп жылап едім. Тағы да жылап отырмын", " Намысты, жігерлі бала екен, нағыз ауылдың баласы", - деп пікір білдірген видеоға желі қолданушылары. 
Осылайша Мейір Дәулетбай мәреге бесінші болып жеткен. "Астымдағы атым шаршаған жоқ сияқты еді. Шауып бара жатып құлады. Сол арада жаттықтырушым жүгенін шешіп беріп, қолыма ұстатты. Мәреге 500 метр қалған. Жүгенді ұстап жүгірдім. Үшінші болып келе жатыр ем, мәрені бесінші болып кестім", - дейді Мейір. Мейірдің әкесі Мақсат Кәкімбетовтың кәсібі де ұлттық ат спортының ауылынан алыс емес. Ол - Байзақ ауданында көкпардан бас төреші. Айтуынша, Мейірдің астындағы сәйгүлік негізі 21 км-ға дайындалған ат. "Аттың иесі Қарағандыға топ бәйге, тай жарыс, аламан бәйгеге деп үш ат апарды. Тәуекел бастапқыда тай жарысқа шапқан, ол жарыстан түсе салып, аламанға шапқан. Талай жүлделі боп жүрген ат еді, жасы алтыда болатын. Пәлен миллионға сұрап келгенде сатылмап еді", - дейді Мақсат Кәкімбетов. Мәрені жаяу кесіп өткен Мейірдің әрекетіне сүйсінген сол жерде жиналған ер азаматтар оның еңбегін жоғары бағалап, ақша берген. "Аты өлсе де, қанында қайсарлық бар екен деп 650 мың теңге берілді. Ол өзара ат иесіне, жаттықтырушы және шабандозға деп үшке бөлінді. Қанша адамның ыстық ықыласына бөленіп, ұлымды жан-жақтан көтермелеп жатыр", - дейді Мақсат. Айта кетерлігі, Мейір Дәулетбайдың бәйгеге шауып жүргеніне небәрі үш ай болыпты. Негізінен дзюдомен айналысады. 
"Мейір - Жамбыл облысының дзюдодан чемпионы. 20-дан астам медалі бар. Осы Байзақ ауылының ат шаптыратын азаматтары келіп, баламды бәйгеге шабуға сұрады. Сонымен жақсы нәтиже көрсетті. Алғашқы бәйгесінен 100 мың теңге, одан кейін түйе ұтты, қанша тана, олардың есебі жоқ", - дейді шабандоздың әкесі. Мейір Дәулетбай - егіздің сыңары, Шапағат деген қарындасы, бір ағасы бар. 

2023 жылдың қазан айына арналған қаржылық жұлдыз-жорамал: кімнің табысы артады 
Қазан айындағы астрологиялық үрдістер қаржы саласын қайта реттеуге итермелейді. Күзгі тұтылу дәлізі мерзімінде кімдердің қаржылық жағдайы жақсарады? 2023 жылға арналған қаржылық жұлдыз-жорамалды астролог Тенае Стюарт құрастырды. Тоқтылар үшін қазан айына арналған қаржылық жұлдыз-жорамал 11 қазаннан бастап Плутон тікелей қозғалысқа түсіп, табысқа қарай есік ашады. Жұмысыңызды, тұрғылықты жеріңізді өзгертуге болады, жөндеу жұмыстарын, ірі мәмілелер жасай аласыз. Тоқтылар үшін қазан айына арналған қаржылық жұлдыз-жорамал қандай? Know Insiders мәліметі бойынша Тоқты қазан айында бақытты адамдар қатарында болады. Бойдағы ресурсы мен талантына сүйенетін дара көшбасшылардың танымалдығы артады. Жарқырап жүруден қысылмаңыз, бұл сізді көпшілік ішінен ерекшелендіріп тұрады. Қазан айында Торпаққа арналған қаржы жұлдыз-жорамалы қандай? Айдың алғашқы онкүндігінде Торпақтың қаржылық жағдайы тұрақсыз болады. Жұмыста белгісіз жағдайлар, шиеленіс пен бәсекелестік бар. Қызмет барысындағы қайта құрылымдау Торпақтың тұрмыс салтына әсер етіп, қосымша табыс көздерін іздеуіне мәжбүр етеді. 28 қазанда Торпақтағы Ай толған сәтте кикілжіңдерді шешіп, ымыраға келу туралы ойлар келеді. Ақша әрқалай түседі, сондықтан оны үнемдеп, ақылмен жұмсаңыз. Қаржылық кеңесшіден көмек алыңыз. 
Егіздер үшін қазан айына арналған қаржылық жұлдыз-жорамал Айдың бірінші онкүндігінде қысқа мерзімді демалыс алыңыз. Екінші және үшінші онкүндігі ақша табуға және мансап сатысын жоғарылатуға, қандай да бір бастама көтеруге қолайлы уақыт. Егіздер үшін қазан айындағы қаржылық жұлдыз-жорамал қандай? Меркурийдің позитивті аспектілерінің арқасында қазан айының басындағы көңілсіздікті тез жеңуге болады. Жұмысыңыздан жақсы жаңалық күтіңіз, қор жинаңыз. Егіздердің көбісі қарыздарынан құтылады және несиелерін өтейді. Шаяндарға қазан айына арналған қаржылық жұлдыз-жорамал қандай? Қазан айында өз ұстанымыңызға берік болу сіз үшін басты міндет болмақ. Жеңіл олжа үшін өз ақшаңызды немесе беделіңізді тәуекелге тікпеңіз. Бұл ай жұмыс орнын ауыстыруға қолайлы уақыт емес. Қаржылық жағдайыңызды жақсартқыңыз келе ме? Қызмет уақытынан тыс басқа жұмыс істеңіз. Сонда хобби қосымша табыс көзіне айналады. Astrologyk басылымының мәліметінше кештетіп жұмыс істеу қажеттілігі болғанына қарамастан, Шаян басшылыққа өзінің ең жақсы қырларын көрсете біледі. Жұмысыңызға стандарттан тыс тәсілдерді қолданып, инновациялар енгізіңіз. Қараша-желтоқсан айларында қомақты ақшаға зат сатып алуды жоспарлаңыз. Арыстан үшін қазан айындағы қаржылық жұлдыз-жорамал Жаңа танысулар мен романтикалық кездесулер сізді жақсы жағынан көрінуге ұмтылдырады. Бұл Арыстанды тапқан табысынан да көп ақша жұмсауға мәжбүр етеді. Ал мұндай қарқынды тежеу арқылы қаржылық тұрақтылықты сақтайсыз. Егер оған шамаңыз келмесе, бюджетіңіз сарқылады. Арыстан үшін қазан айындағы қаржылық болжам қандай? Демалуға деген құштарлық жұмысыңызды жарты жолда қалдыруға итермелейді. Беделіңізді түсірмеу үшін бұлай жасамаңыз. Күнделікті күйбең тірлік шаршатпасын десеңіз оның орнын оқумен ауыстырыңыз. Жаңа білімді тәжірибеде қолданыңыз. 
2023 жылдың қазан айында Бикешті қаржылық әлемде не күтеді? 9 қазаннан бастап Венераның Бикеш белгісіне ауысуы парасатты ойлардың туындауына септігін тигізеді. Ол адамның қаржы жағдайына және өзін-өзі дамытуына ықпал етеді. Ақша серіктестік байланыс, өзара көмек және дипломатия арқылы келеді. Бикештер үшін қазан айы қыркүйекке қарағанда молшылықта әрі тыныш өтеді. Жұмыстағы сәттілік шығармашылық пен белсенділіктің, әріптестер мен серіктестерді рухтандыру қабілетінің арқасында болады. Бикештердің кейбірі банктік депозиттерден ақша табады. Таразылар үшін 2023 жылдың қазан айына арналған ақша жұлдыз-жорамалы 14 қазандағы Таразыда болатын жаңа Ай Таразылардың басқа адамдармен қарым-қатынасына әсер етеді. Осы күні және жаңа Ай туардан бір күн бұрын, сосын Ай туғаннан бір күн кейін қандай жағдайда да ымыраға келу жолын іздеңіз және кикілжіңдерді шешуге тырысыңыз. Қазан айында Таразыларға арналған қаржылық жұлдыз-жорамал қандай? RUSSH журналының редакторы Элисса Костопулос Таразыларда даму серпіні пайда болатынын айтады. Оларды кәсіби триумф, өзін-өзі дамыту және армандарын орындау айы күтіп тұр. Мәртебеңіз бен өмір сүру деңгейін жоғарылатыңыз. Қазан айында Сарышаянды қандай қаржылық жағдай күтеді? 12 қазанда Марс және 23 қазанда Күннің Сарышаян белгісіне енуі сәтті жобалар мен үлкен сый қатарын арттырып, табыстың өсуіне себеп болады. Ақша үшін тәуекелге баруға дайын адамдар табысқа жетеді. Жетістікке жеткендер одан да батыл әрі тәуекелі көп қадамға барады. Көптен күткен істер алға жылжиды. Қарыздарыңыз қайтарылады, жаңа табыс көздері мен бизнес-идеялар пайда болады. Оларды армандар картасына қосып, 2024 жылы іске асыру үшін жазып алыңыз. 
Мергендерге арналған қазан айындағы қаржылық жұлдыз-жорамал Мергеннің қазандағы материалдық жағдайы сенімділік пен жайлылық сыйлайды. Әрбір қажеттілігіне ақша жетеді, ал қалғаны армандарын іске асыруға кетеді. Астролог Тенае Стюарт қазан айы өзін-өзі бағалау үшін өте қолайлы уақыт екенін айтады. Мергендерге қазан айына арналған қаржылық болжам қандай? Ол тұрмыс жағдайын жақсартады (жөндеу, көшу), тұрмыстық техникалар, қымбат аксессуарлар сатып алады. Қазан айының екінші жартысында сыйақы, алғыс және қызметте өсуді күтіңіз. Тауешкі үшін 2023 жылдың қазан айындағы қаржылық жұлдыз-жорамал қандай? Тауешкіге белін бекем бууға тура келеді. Қарызға кіріп кетпеу үшін шығындарды азайтыңыз. Қомақты ақшаға зат сатып алуды желтоқсанға қалдырыңыз. Қаражаттың тапшылығы болмайды, үлкен пайда да түспейді. Ай сайын алатын тұрақты кірісті күтіңіз, бірақ балалар үшін жоспардан тыс шығындар болуы мүмкін. Қажет емес заттарды сату және айырбастау арқылы әмияныңызды толтыруға болады. Жеңілдік купондарын пайдаланыңыз және жарнамалық акцияларға зер салып жүріңіз. Суқұйғышқа қазан айына арналған қаржылық жұлдыз-жорамал My Perfect Life басылымының мәліметінше 8 қазан мен 14 қазан аралығында Суқұйғышқа жаңа ақпарат кеңістігі ашылады. Мұны мансаптық өсу мен дамуға бағыттаңыз, әріптестермен тату болыңыз, бір-біріңізге көмектесіңіз. Суқұйғыш үшін қазан айындағы қаржылық жұлдыз-жорамал қандай? Қазан айының соңына қарай сізге жаңа қызмет, басқа бөлімге немесе филиалға ауысу мүмкіндігі ұсынылады. Күмәндансаңыз да, ұсынысты қабылдаңыз. Болашақта кәсіп пен мансап бойынша жаңа кеңістікке жол ашылады. 
Қазан айында Балықтарға арналған қаржылық жұлдыз-жорамал қандай? Сату және қызмет көрсетумен айналысатын адамдар тұтынушылардың көптігіне риза болады. Біраз уақыттан бері уәде етілген лауазым түрлері жаңашылдық танытқан жандарға бұйырады. Басшылық сіздің ынтаңызды бағалау үшін көпшілік алдында сөйлей біліңіз, корпоративтік іс-шаралардың ұйымдастырушысы болыңыз. Ақша тұрақты түрде түседі. Жиһаз бен тұрмыстық техниканы жоспарлы түрде сатып алыңыз, сонда бұл бұйымдар ұзақ уақыт бойы қажетіңізге жарайды. Бұл ай - көлік сатып алуға немесе сатуға қолайлы уақыт. Тұтылу дәлізіне қарамастан қазан айында барлық зодиак белгісінің өмірін жақсартуға жеткілікті мүмкіндіктері болады. Бұл кеңестерді бір айға арналған жоспарларыңыз үшін пайдаланыңыз. Сонда қаржылық әл-ауқат пен өзіңізді дамыту мүмкіндігі жоғарылайды. 













