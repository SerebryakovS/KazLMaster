	Дарья Трутнева

	Өз өміріңе үлкен ақшаны қалай кіргізуге болады





МЕНІҢ ТАРИХЫМ




	Менің атым Трутнева Дарья. Мен бизнеспен 18 жасымнан айналысамын. Менің алғашқы бизнесім – ландшафтық дизайн. Бірақ, мен бұл іс үшін жаралғаныма толыққанды сенімді болмадым.

	Мен – «Лафасад» компаниясының негізін қалаушыларының бірімін. 21 жасымда сәулет өнері факультетіндегі курстасым Антониомен бірігіп құрған бұл компанияның тарихы студенттік дәуірімізден басталады.Біздің достығымыздың берік болуына ортақ сынақтарымызбен жетістіктеріміз ықпал етті.

	Біздің ойымыз – тік қабырғаны көгалдандыруға арналған конструкция жасау(фитоқабырға). Бұл өте тартымды, ғажап іс болатын.

	Бәрі менің тік бақтар идеясын Антонинамен бөлісуімнен басталды. Фитоқабырға туралы естігеннен кейін ол да мен сияқты тірі өсімдіктерден тұратын алып жасыл қабырғаларға ғашық болды.

	Ақырында біз өзіміз фитоқабырғаларды әзірлеп, патенттеп, сата бастадық.Конструкцияларды әзірлеу және тестілеу 1 жыл уақытымызды алды. Бұл бизнес ешқандай табыс әкелмеді. Саудамыздың табысы аз әрі жүйесіз болды. Түскен табысымыз шығындарымызды толығымен жаба алмады. Бұған қарамастан біз мойыған жоқпыз. Көңілге қуаныш пен өзімізді қанағаттандыратын сезімнен басқа ештеңе бермеген кәсіппен екі жыл айналыстық. Көп күш–жігер қажетсінетін әрі табысы мардымсыз іспен ықыласты түрде айналысу, әрине қиын болды, тіпті аяқсыз тастап кеткіміз де келетін. Біз бір–бірімізді қолдап, үнемі бірге болғандықтан ісіміз аяқсыз қалған жоқ. Және өзіміз ойлап–жасаған фитоқабырғаларды ерекше ұнаттық.

	Біз бизнестегі мәселелерді шешудің түрлі жолдарын қарастырдық. Өнімнің керемет әрі айрықша қызықты екендігін ескере отырып оның сатылымы да жоғары деңгейде болатынын білдік. Бірақ тұрақты сатылым баяғыдай болған жоқ, тапсырыстар өте сирек болды.

	Осының өзі болмағанда, біз бәлкім осы ойымыздан бас тартатын ба едік, кім біледі?!. Бірақ олай болмады. Уақыт өте келе аздап болса да, жетістіктерге қол жеткізе бастадық. Мысалы, «Газпром», «МТС», «Сбербанк», «Лукойл» сияқты ірі компаниялар бізге қызығушылық танытып, тапсырыстар беріп отырды. Ол кезде табысы тұрақты жеке кәсіпкерлік туралы айтуға әлі ерте еді.

	Бар мәселе біздің миымызда... бизнес – ішкі әлеміміздің көрінісі екенін өзідігімше сезіндім. Бұл туралы оқып, естіп, іздеп жүрдім. Ақыры, 2012 жылдың аяғында біз адамның сана сезімін түбегейлі өзгертетін трансформациялық кұралды таптым. Бар әңгіме адамның өз жан әлемінде екені, кез келген жауапты содан табуға болатыны мені ерекше қызықтырды. Пазл пайда болғандай әсерде болдым. Көпжылдық ізденіс кейін жүйеленіп, түпкі санамен жұмыс істеу әдістемесі ретінде жеке өздігінше даму құралы болып шықты. Осы кітапта сол туралы айтпақпын.

	Әрине, мен өзімнен бастадым. Менің шешімін табуға тиіс міндетім – бизнестің кірісін арттыру, яғни табыс табу болды. Осы орайда мен Ғаламға, ата–анама, әжеме, атама, әпкеме, әрине, жарыма зор алғысымды білдіремін. Өзін–өзі басқарудың шынайы әдіс–тәсілін айналамдағы жақын жандарымнан таптым.

	Өзгеру қиын болды. Себебі оны өзіме қолдана отырып, сол құралдың өзін жүйелей бастадым. Нәтижесі көп күттірген жоқ! Болмысым өзгере бастады.

	Психологпен жұмыс істегеннен кейін заттарға деген көзқарас өзгереді дейді. Ал, мен бүкіл болмысымның, фактілердің өзгергенін қаладым! Мен армандаған нәтижелерге оңай қол жеткізгім келді. «Қатаң» талаптар арқылы емес, жеңіл, оңай, жағымды жолдармен жеткім келді.

	Қаңтар айында біз табыссыз бизнеспен айналысып жүрдік. Табысымыз нөлге тең болып, кейде минусқа кетіп бара жатты. Ал, маусым айында пайдамыз 500 000 рубльге дейін жетті. Бұл ретте біз өз тауашамызды өзгертпедік, өз өнімімізден бас тартпадық!

	Бұған ешқандай сиқыр–ғажайыптың қатысы болған жоқ. Біз басқа әрекеттер жасауды бастадық, миымызда басқаша ойлар пайда бола бастады. Осы әдістеменің арқасында көптегенжайттарға көзқарасымыз өзгерді. Біз сана– сезіміміздегі бизнес, тұтынушылар, серіктестер мен қызметкерлер туралы ойымызды өзгерткенде шынайы өмірімізде тосын әрі таңқалдырарлық жетістіктерге қол жеткізе бастадық.

	Әрине, әу бастан–ақ пайда түсіретін бизнес құралдары жайында хабардар болдым. Бірақ, ақшаға деген теріс көзқарасым, оның іске асуына кедергі болды.

	Түпкі санамыздағы өзгерістермен қатар өміріміз де өзгере бастады. Әрине, жақсы жағына қарай. Бір беттік сайтты – лендингті іске қостық. Қорытындысы –30% конверсия! Кең көлемде тапсырыстар түсе бастады.Франшиза бойынша жұмыс шарттарын әзірледік. Коммерциялық директорды жұмысқа алған кезде, біз оның еңбек ақысын айдың аяғында төлей алатынымызды елестете де алмадық. Ал, ол бірінші айдың өзінде 300 000 рубль табыс әкелді! Араларыңызда сату бөліміне басшы іздеп,оны жұмысқа алып көрген адам бар болса, онда бұл іске лайық үміткерді табу,әдетте, қиынның қиыны екенін білерсіз. Ішкі сана–сезіммен жұмыс жасағаннан соң ақысыз сайт бетіндегі бір хабарландырудан–ақ осындай адамды таптық. Бір рет қоңырау соққаннан, бір ғана әңгімелесуден соң қабылдадық. Мен бәрі жеңіл шешілетін ағынды жағдайға тап болдым.

	Бұл адам сенгісіз дүние болды! Бизнесте екі нәзік жанды қыз бола тұра керемет жетістікке жеттік: 500 000 рубль! Екі–ақ айдың ішінде!

	Бизнес тақырыбындағы тренингтерге көбіне жақсы жетістікке жетуден күдер үзіп, өз сана–сезімін шектеп тастаған адамдар келеді. Олардың іс– әрекеті әйнек қабырғаға бастарын ұрғандай әсер береді. Олар айналасындағылардың табыс тауып жатқанын көреді, бірақ өздерінің қолынан неге келмейтінін түсінбейді.

	Сана–сезімін өзгерту әдістемесін қолданбай тұрып мен де дәл осындай күйде болдым.

	Бұл нағыз тәжірибеде қолданылатын әдістеме. Оның құралдарын қолдану үшін ешқандай философиялық танымның, діннің, техниканың, тыныс жаттығуларының, йоганың қажеті жоқ. Мен әрқашан тәжірибеде қолданарлық жол іздедім: мәселе бар болса – оның шешімі де бар. Ол мен үшін әрқашан негізгі фактор болып табылады.

	Біз қаржы жағынан керемет жетістікке жете отырып, бизнестегі өз өкілеттігімізді сәтті ұймдастыра алдық. Біз офиске тек өз командамыздың жетістіктерін талқылау үшін және табысымызды алу үшін ғана барып жүрдік. Сүйікті ісімізбен айналыстық, бұл бізге жеңіл әрі жағымды болды. Адамдарға пайда әкелетін өз ісімізді өте ұнаттық.

	Біз мынадай қорытындыға келдік: бизнес – технологияны ғана біліп қоймай, оларды ойдағыдай іске асыру үшін түпкі сананы өзгерту қажет.

	Қағида бойынша, серіктестердің алаяқтығы, банкінің құлдырауы, тәжірибелі қызметкерлердің жұмыстан кетуі сияқты өмірлік тәжірибе салдары адам ойының өзгеруіне ықпал етеді. Сөйтіп, нақты іс–әрекет жасауға мәжбүрлейтін жағдайлар туындайды.

	Бірақ ойлауды өзгертетін БАСҚА НҰСҚА бар. Дүниетанымдық серпіліс жасау біздің қолымыздан келді. Сондықтан мен Сіздермен өз біліміммен бөліскім келеді. Менің міндетім – өмірлеріңізді НАҒЫЗ РАХАТҚА бөлеуге болатынына сіздердің көздеріңізді жеткізу! Сонымен қатар, өз міндеттерін орындап жүрген қызметкерлер және сатып алуды қалайтын тұтынушылар, БҰНЫҢ БӘРІ – МҮМКІН!

	Сіздер, мүмкін, сананың не екенін, түпкі сананың не екенін білетін шығарсыздар. Сіз өзіңізді, ақшаны жақсы көру мен оған қарым–қатынасты дұрыс қалыптастырудың қажеттілігін түсінетін боларсыз. Әйтсе де, оны тәжірибеде қолданып, жүзеге асыра білу оңай бола бермейді.

	Менің ақша туралы түсінігім өте нашар екенінін түпкі санаммен сезінетінмін. 12 жасымда мен еңбек ете бастадым, ал 18 жасымда бірінші бизнесім пайда болды. Ол кезде қаражатым болған жоқ.

	Бизнесмен – «Мен ісімді табыс табу үшін жүзеге асырамын», – деп бүкіл дүние жүзіне жар салатын адам.

	Тіпті мұндай адамның да түпкі санасында ақша туралы дұрыс түсінігі болмауы мүмкін. Сондықтан да, дәл осы сәтте түпкі сананың өзімен жұмыс істеудің соншалықты маңыздылығын түсінемін. Мен Сіздің ойыңызды күйзеліске түсірмей–ақ өзгертуге болатын ақпаратпен бөлісуге әзірмін. Бұл кітапта Сіздің түпкі санаңызды өзгерту арқылы Сіздің өміріңізге ақшаны жеңіл енгізуге ықпал ететін әдістеме туралы айтылады!





СІЗ ӘДЕТТЕ НӘТИЖЕЛЕРГЕ ҚАЛАЙ ЖЕТЕСІЗ?





	Өмірде нәтижелерге жетудің бір–біріне еш ұқсамайтын екі жолы бар. Олар бір–біріне қарама–қайшы келмейді, бірақ күнделікті өмірде біз тек біреуін ғана қолданамыз.

	Бірінші жолы – нәтижеге өз ерік жігеріңнің күшімен жету. Бұл әдіс қойылған мақсатқа апаратын жолдағы көптеген кедергілерден үнемі өтіп отыруды қажет етеді.

	Екінші жолы – ағымдағы күйде болу. Бұнда табыс жеңіл және еркін түрде келеді. Сіз дәл қажетті уақытта, қажетті жерден табыласыз. Кенеттен

	Сіздің басыңызға бұрын байқалмаған қарапайым әрі тамаша ойлар келе бастайды. Және нәтижелер де өздерін көп күттірмейді. Бұл кітапта мен Сіздің мұндай жағдайға қалай жетуіңізге болатынын айтамын.

	Табысқа жетудің бірінші амалын біз бала күнімізден біліп қолданамыз. Біз «Еңбек, еңбек бәрін жеңбек», «Қасқырдың жемтігі аяғында», «Шана тепкің келсе, сүйрей де біл», т.б. мақалдарды жиі естиміз. Басшылар мен бизнесмендердің көпшілігі табысқа ұмтылғанда дәл осы ерік–жігер күшіне жүгінеді. Өкінішке орай, бұл әдіс үнемі тиімді бола бермейді.

	Мысалы, Сіз көп ақшаға қол жеткізгіңіз келген соң, бизнеспен айналыса бастадыңыз. Көп ақша табу – Сіздің санаңызда ұялаған тілек. Бірақ көп жыл өтсе де, бизнесіңіз айтарлықтай табыс әкеле қоймайды. Өйткені Сіздің түпкі санаңыз ақшаны қажет етпейді.

	Сол кезде не істейсіз? Ерік–жігеріңізді іске қосасыз. Таңертең ерте тұруға тырысып, қызметкерлерді «сапқа» тұрғызып, жұмыстың ауыр бөлігін мойныңызға жүктеп аласыз (өйткені жұмысты бәрінен де жақсы істеймін деп ойлайсыз).

	Бұл іс–әрекеттің бәрі сізге табыс әкеледі, дегенмен олар ұзаққа созылмайды. Ерік–жігер, декларациялар, мақсат қоюшылық – бұның бәрі ерте ме, кеш пе Сізді ішкі күйзеліске апаратын ресурстық амалдар.

	Жетістікке өзге жолмен де жетуге болады. Қалай? Ендеше оқуды жалғастырыңыз...





БҰЛ ӘДІСТЕМЕ КІМ ҮШІН ЖАРАМСЫЗ?




	Осы технологиямен танысқысы келетіндерге алғашқы айтарым: «Өзіңізбен жұмыс істеуге арналған бұл әдістеме бәріңізге бірдей жарай бермейді».

	«Менің басымнан өтіп жатқан жағдайлардың, жеке өмірімде болып жатқандардың бәрі түпкі санама байланысты екенін мойындаймын ба?» – деген ең маңызды сауалға дәл қазір шынайы жауап беріңізші.

	Семинар барысында маған танысымның айтқан бір қызықты хикаясын сіздермен бөлісейін. Оның айтып бергені:

	«...Мен өмірімде үлкен жол апатына тап болдым – КамАЗ машинасымен соқтығыстым. Қол–аяғым сынып, кермеде жарты жылға жуық төсек тартып жаттым. Мен осындай тосын–қатерлі апаттан қалай дін аман–сау қалғаныма таңданып, ұзақ ойландым. «Көрерім, дәм–тұзым таусылмағанын» айналамдағыларға айтып жаттым.

	Бірақ апатқа түсуімнің кездейсоқ емес екендігін, оның түпкі санамда өз қалауыммен болғандығын енді ғана түсіндім. Өйткені, сол кездері ортақ бизнесте бірге жүрген достарыммен әрі қарай жұмыс істегім келмейтін. Бірақ ол туралы достарыма айта алмадым. Егер ойдан шығарылған таразыға достарыма шындықты айту мен КамАз–бен болған соқтығысты салатын болсам, мен апатты таңдар едім. Мұны өзімше сатқындыққа теңеп, ол туралы достарыма айтқым келмеді.

	Өз басыма қиындықты әдейі жасап алғанымды түсінемін. Жарты жыл көлемінде «Маған АЛЛА не үшін кәрін төкті?» – еген ой жанымды жегідей жеді. Дегенмен, қазір мен бұл жағдайды түпкі санаммен түсінемін.

	Белгілі бір оқиғалардың себептерін талдап және түсіне білудің маңызы зор. Сіз өз басыңыздан өтіп жатқан оқиғалардың себебін түсінгенде ғана өз өміріңізді шынайы бағалайсыз әрі басқара аласыз.

	Ең қызығы, егер менің танысым өзінің алған бағытын өзгерте алғанда (ал ол шамамен былай болар еді: «Менің серіктестеріме бұдан былай олармен жұмыс істей алмайтынымды айтқаным – оларды сатқаным»), онда оған апатқа түсудің керегі жоқ еді, немесе ол апатқа ешқашан тап болмаушы еді.

	Сіз шынайы өміріңізді өзіңіз ойлағандай қалыптастырып, оны қалағаныңыздай басқара аласыз. Дегенмен, ол үшін өз санаңызға бір маңызды ойды сіңіру қажет. Сіздің өміріңізде болып жатқан нәрселердің барлығы Сіздің түпкі санаңыздың қалауымен болып жатады. Сонымен бірге Сіздің дәл соны қалауыңыздың себептері бар.

	Егер осы тұжырыммен келіссеңіз, бұл кітап та Сізге арналып жазылған деп санаңыз.





АҚША ДЕГЕН НЕ?




	Көпшілігіміз үшін ақша деген не? Ақша дегеніміз – материя. Біз оған өзімізде жоқ барлық нәрселер үшін жауапкершілік аударып отырамыз.

	Мысалы, адам өзіне және айналасындағыларға: «Мен саяхатқа баруды армандаймын», – дейді. Дегенмен, өзі саяхатқа шықпайды. «Неге?» деген сұраққа: «Мен саяхатқа шықпаймын, себебі ақшам жоқ», – деп жауап береді.

	Шынында, егер саяхат – саналы деңгейдегі арман болса, егер адам расында да саяхатқа шыққысы келсе, онда әуелі «ақша саяхатқа тәуелді» деген қатып қалған канондық қағиданы бұзу керек. Неге? Өйткені бұл барып тұрған өзін–өзі алдаудың бір нұсқасы:

	«Мен саяхатқа шықпаймын, өйткені менде ақша жоқ». Өзіңді алдаудың ең жеңіл түрі! Осылайша өзімізді алдай отырып, біз бар арманымызды, бар ұмтылысымызды барынша байлап тастаймыз.

	Ақша – бұл әмбебап материя, біз оған әртүрлі дәрежеде іске аспаған тілектеріміз үшін жауапкершілікті артып тастаймыз. Дәл осылай біз бейсаналы түрде өзімізді қоймай, өзгелерді де лажсыз иландырамыз.

	«Маған ақша өте қажет, егер менде ақша жоқ болса, менің қолымнан ештеңе келмейді».





ТЕСТ: СІЗ ҮШІН АҚШАНЫҢ БЕЙНЕСІ ҚАНДАЙ?




	Бұл тест айтарлықтай көрнекі болғандықтан, мен бұны әр шеберлік сабағымда өткіземін.



	Әмияныңыздағы ең ірі ақшаны алдыңызға қойыңыз.

	Көзіңізді жұмып, еркін отырыңыз. Бұны адам деп елестетіңіз. Ал енді төмендегі жеті сұраққа жауап беріңіз:

	• Ол қандай?

	• Оның жанында Сіз қандайсыз?

	• Ол не істеп отыр?

	• Сіз не істеп отырсыз?

	• Ол Сізге қалай қарайды?

	• Сіз оған қалай қарайсыз?

	• Егер ол мүлде жоғалса, не істер едіңіз?

	Жауаптарды қағазға жазып, бір шетке алып қойыңыз.



	Шеберлік сабағында тест шамамен былай өтеді:

	Қазір жүз мыңнан көп ақша табатын адамдар қолдарыңызды көтеріңіздер және сахнаға шығыңыздар.

	Ақшадан таршылық көріп жүргендер бар ма? Кім аз ақша табамын деп ойлайды? Бұл шынында да аз ақша болу керек, 10–15 мыңнан төмен. Ондайлар бар ма? Аз ақша табамын деп ойлайтындар алғы сапқа шығыңыздар.

	Қазір барлығымыз бірге жаттығу жасаймыз. Біз қарап тұрған қарапайым адамдар. Сіздер де дәл солай өзіңіз үшін жасап, алған сезімдеріңізді жазып қоюыңызға болады.

	- Ол қандай?

	- Мен қара ұзын шашты, ақ көйлектегі, бойшаң қызды елестеттім, ол күлімсіреп тұр.

	- Мен қандаймын?

	- Оған сәл қолым жетіңкіремей тұрғанымды сезінемін.

	- Ол не істеді?

	- Ол әсемдік салондарын аралап жүр.

	- Сен не істедің?

	- Мен де ол сияқты әсемдік салондарына бару үшін ақша тауып жүрдім.

	- Ал, қазір мына сұраққа жауап бер. Ол сенің өміріңнен кетіп қалса, қандай сезімде болар едің?

	- Дәл сондай тағы біреу пайда болады.

	- Бұл да керемет. Егер сіздің жауабыңыз осыған ұқсас болса, ақшаға деген көзқарасыңыз жаман емес. Бірақ мінсіз де емес. Қазір тіпті басқа мысал келтіремін:

	- Ол қандай?

	- Ол «Сақиналар қожасы» фильміндегі ысылдақ Голлум кейіпкеріне ұқсайды.

	- Егер ол жоқ болып кетсе, мен қуанамын.



	Бұл қыздың қаржылық жағдайы қалай деп ойлайсыз? Дұрыс, оның ақшаға деген көзқарасы өте қиын.

	Тұрмыс жағдайы әртүрлі адамдардың ақшаға деген көзқарасы да әртүрлі болмақ. Көбінесе ақша жөнінен бәрі жақсы адамдар бұл кейіпкердің (ақша бейнесінің) өз өмірінен кетіп қала алатынын елестете де алмайды. Егер адам кеткен ақшаға өкінетін болса, бұл өте қауіпті. Оның түпкі санасында ақшаға өмірімде тапшы болып қалармын деген үрей бар сияқты.

	Бір құрбым менен «Ал менің қаржы жағдайым дұрыс па?», – деп сұраған еді. Мен оған: «Дәл қазір сенің жеке ұшағың және жеке аралың болмаса, ақша туралы түсінігіңді өзгертуге болады, тіпті өзгерту керек те», – деп жауап бердім. Кез келген адамның қалай болса да, қайда болса да ары қарай жетілуіне мүмкіндігі бар екені анық.

	Адамдардың болмысындағы айырмашылықтардың негізі олардың ойларының әртүрлілігінде екендігін дәлелдеу үшін, көптеген адамдар туралы мысалдар келтіргім келіп отыр. Басқа сөзбен айтқанда, егер адам өз санасындағы ақша туралы, бизнес, жетістік туралы түсінігін өзгерте алса, болмысының өздігінен өзгеретініне кепілдік беруге болады. Сіз оның қаншалықты жылдам іске асарын елестете алмайсыз да.

	Мысалы, адамның ақшаға деген көзқарасы дұрыс делік. Ол:

	• Ақша мен үшін жауынгер тәріздес. Міне, жаңа жауынгер келді.

	• Сен не істейсің? Ол не істейді?

	• Мен оған: «Жат, кеудемен жаттық» – деймін, ол жаттығады.

	• Егер ол жоқ болып кетсе, не істейсің?

	• Келесі сарбазды шақырамын...



	Ақшаны қабылдау тестінен өтіп жатқанда кімді көргеніңізді байқаңыз: ол адам позитивті ме әлде негативті ме? Бұл адам ғана емес, кез келген бейнедегі зат та болуы мүмкін. Ең бастысы – Сіздің алған әсеріңіз. Бұл не болса да ақша туралы сіздің түсінігіңіз. Тіпті, Сіз ақша туралы ойыңыз басқа деп есептеп жүрсеңіз де. Тіпті Сіз ақшаны жақсы көремін деп өзіңізді, басқаларды сендірсеңіз де – бұл Сіздің түсінігіңіз.

	Тап осы бейне Сіздің ақша туралы шын түсінігіңіз болып табылады. Және дәл осы бейнемен өзіңіз ойлағандай Сіздің болмысыңызға ақша оңай келу үшін жұмыс істеу керек. Сізде ойдағыдай, тіпті одан да көп табыс болу үшін түпкі санаңыздың аймағын реттеп–түзету қажет.

	Тоқсан сөздің тобықтай түйіні: Сіздің табысыңыз, нәтиже мен қаржыңыз (егер ақшаны адам еңбегінің жемісі ретінде алсақ) Сіздің қаншалықты еңбектенуіңізге байланысты емес, мұның сыры Сіздің табысқа жетуіңіз, ең бастысы оны түпкі санаңызбен қаншалықты қалайтыныңызда.





ШЫН МӘНІНДЕ СІЗ НЕНІ ҚАЛАЙСЫЗ?




	Сіз ақшаны қалайсыз ба? Расында нені қалайсыз? Ақша Сізге не үшін керек?

	Бізге ақша өмірімізді түрлі заттармен толтыру үшін керек, яғни осы заттарды сатып алғаннан біз өзімізді бақытты сезінеміз. Ал бақыт (немесе үйлесімділік) – бұл үш элементтің: ақшаның, дамуымыздың және сүйіспеншіліктің жиынтығы болып табылады.

	Кітаптың тақырыбы осы, себебі құр ақшаның ешкімге қажеті жоқ.

	Осы сәтте түпкі санамен жұмыс істеу әдістемесін онлайн–өнімге аудардық, енді оны кез келген интернеті бар адам пайдалана алады. Бұл өнім Master Kit деп аталады. Мен аптасына бір рет адамдардың жеке кабинеттеріне байланысқа шығып, осы әдістеме туралы сұрақтарына жауап беріп, қолдау жүргіземін. Мен онда Бақыт ұғымын – ақша, сүйіспеншілік пен өмірдегі орныңды табу – үш элементтің жиынтығы деп жиі келтіремін.

	Әдетте мен Бақыт бейнесін доллар, баспалдақ және жүрекше түрінде көрсетемін.

	Доллар – бұл материя: машина, пәтер, киім, денсаулық т.б.

	Жүрекше – бұл ер/әйел адамға деген махаббаты, отбасы, Сізді басқа адамдардың қабылдауы, басқа адамдарға деген сүйіспеншілік. Яғни, сүйіспеншілікке нені жатқызасыз – соның бәрі осында.

	Егер бұлардың өмірімізде мәні болмаса, онда ешбір ақша да, даму да бақыт– шаттық сезіміне бөлендіре алмайды. Тап мұндай үйлесімдіктің болуы мүмкін емес.

	Ал баспалдақ дегеніміз – бұл рухани өсу. Сол сияқты осыған денсаулықтың рухани құрамдасын, яғни жан саулығын қосуға болады. Бірақ, егер рухани өсу бола тұра, ақша мен сүйіспеншілік болмаса – бақыт та болмайды. Әрине, өкінішті!

	Дәл қазір ойланып көріңізші, Сіз әдетте өзіңіз үшін осы үшеуінің қайсысын таңдайсыз?

	Егер адам өзі туралы: «Иә, мен бақыттымын» деп айта алмаса, ол саналы түрде жоғарыда айтылған үш элементтің біреуінен бас тартады. Адам ақшаға бола махаббатынан, немесе махаббатына бола ақшадан, даму үшін махаббатынан (мұның басқа нұсқалары да болуы мүмкін,адамдардың басым көпшілігінде үш элементтің бірі болмайды) бас тартуы мүмкін.

	Мысалы, менің бизнес бойынша әріптес–құрбым, осы сұраққа еш бүкпесіз "Мен ақшаға бола махаббат пен өсуден бас тарттым", – деді. Сол кезде оның Porsche Boxter, Porsche Cayenne және 600 ш.м. тұрғын үйі болды. Егер «Сіз бақыттысыз ба?» деп сұрасаңыз, ол Сізге «Жоқ», – деп жауап береді.

	Мен үнемі баспалдақты (өсуді) таңдадым. Маған махаббаттың керегі не, ол мені алаңдатады деп ойладым. Менің отбасым болды, бірақ бұл отбасымда махаббат болмады. Өсу мен үшін бәрі болды. Рухани өсу, кітаптар – маған қажеті осы ғана болды. Ал, ақша, махаббат – мен үшін маңызды емес. Ақша рухани өсуге кедергі жасайды деп ойладым. Менің өмірлік ұстанымым, басымдықтарым осындай болатын. Мұндай басымдықтар көптеген адамдарға тән.

	Қазір мен басқаша ойлаймын, өйткені бүгінгі түсінігім бойынша ақша ешқашан рухани өсуге кедергі бола алмайды.

	Тағы бір мысал.Менің сіңілім аталмыш әдістемемен жіті танысқан соң, өзін мазалған сұрақтарына нақты жауап тапты. Ол алғашында "Мен ақшадан, өсуден бас тартамын. Маған ештеңенің керегі жоқ. Маған отбасы, махаббат керек, отбасымда бәрі жақсы болса жеткілікті. Ал ақша менің отбасыма бөгет жасайды, тіпті рухани өсуді әспеттейтін баспалдақ да күмәнсіз кедергі жасайды. Ақша мен өсуге бола махабатты жоғалтатын жайым жоқ", – деген болатын.

	Бірақ содан үшеуміздің біріміз бақытты бола алдық па? Біз үш түрлі өмірлік басымдықты ұстанған, үш түрлі адамды бейнеледік.

	Жоқ. Ешқайсысымыз да бақытты бола алған жоқпыз. Өйткені бақыт дегеніміз – адамда үш басымдықтың ұштасуы. Бізге өз өмірлік ұстанымымызды жедел түрде қайта қарауымыз керек болды, санамызда тамырланып кеткен "Ақша отбасына кедергі жасайды", «Ақша рухани дамуға кедергі болады", "Рухани өсу ақшаға кедергі жасайды" деген түсініктерді жою керек болды. Үш ұстанымның үйлесімі – жетістікке жетуге негіз болатын және ұмтылуды қажет ететін дүние.

	Біз неге жеке түпкі санамызбен жұмыс істейміз? Тіпті мұхит жағасындағы үй үшін де емес. Біз, әрине, оның болғанын қалаймыз, дегенмен одан гөрі бақытты болғанымызды қалаймыз. Мұхит жағасындағы үй бізді бақытты етеді деп ойлаймыз. Үй бақытты болуға кепілдік бермейді, бірақ БАҚЫТТЫ БОЛУҒА КЕДЕРГІ ДЕ БОЛМАЙДЫ.

	Іс жүзінде бәрі теңіз жағасындағы үй бақытты болуға кедергі болады деп ойлайды.

	Теңіз жағасында үйі жоқ жандар оны бақытты болуға бөгет деп санайды. Бұл түпкі санада қалыптасқан миф тәрізді жалған комплекс(өз өрісін тұйықтау) Ондай адамдар бұл үшін әртүрлі сылтау– себептер табады: біреулер үшін – бұл тоналудан қорқу; екіншілері – жалғыздық фобиясы; үшінші топтағылар үшін – айналадағылардың қызғанышы. Менің әдістемемнің мәні – осы немесе кез келген сұрақ бойынша ұстанымды өз бойынан табу арқылы түпкілікті өзгерту. Өмірімізге деген көзқарасымызды өзгертіп, біз өміріміздің өзін де өзгерте аламыз.





ТЕСТ: НЕ МАҢЫЗДЫ – ЖАН БА, ӘЛДЕ АҚША МА?




	Ақша мен жанның бірін таңдағанда, Сіз үшін қайсы маңызды екенін ойлаңыз. Жауабын қағазға жазып қойыңыз.



	Нені таңдасаңыз да жауабыңыз қате.

	Ал, дұрыс жауап тек біреу ғана бола алады:

	Ақша мен жан – бұл бөлінбейтін заттар, өйткені адам осы екі құрамдас бөліктерге тікелей тәуелді. Адамның жаны бар, сонымен бірге оның денесі бар, демек – материя. Егер біз ақшадан (материядан) бас тартсақ, онда біз денеден де бас тартқан ымыз.

	Адамдар: "Мен үшін ақшаның маңызы жоқ", дегенде, ойыма ылғи мына салыстырмалы дүние келеді: ана мен бала. 30 градусты аяз. Оны баласымен бірге киім–дымсыз далаға шығарып қойды делік. Және қанша жалбарынсаң да баланың жанын алып қала алмайсың. Ендеше, ақшаның керегі жоқ па екен?

	Жоқ, адам толыққанды өмір сүру үшін материалдық және рухани қажеттіліктердің арасында тепе–теңдік сақталу керек. Бұл бөлуге келмейтін нәрселер. Сорымыз я бақытымыз, қайткенде де біз Ресейде, яғни адам үшін руханият басты құндылық болып есептелетін елде тұрамыз. Ақшадан жан маңыздырақ деген түсінік бойымызға ана сүтімен сіңіріп, өмір бойына сабақ болып қалды.

	Бұл жақсы немесе жаман деп айтпаймын. Егер Алла бізді денемізбен жаратса, ол бір қажетке жарауы керек екенін түсінуіміз маңызды. Менің ойымша, материядан бас тарту – жалған руханияттық.

	Егер менен ертерек не маңызды – материалдық молшылық па әлде рухани қажеттілік пе деп сұрасаңыз, мен: " Әрине, жан", деп жауап берер едім. Бұл туралы айқайлар да едім: "Ең бастысы – жан, мұнда ақшаның қандай қатысы бар? Ақша тіпті керек те емес!" Мен бизнеспен айналасып жүргеніме қарамастан осылай жауап беруші едім.

	Бұл тым кеңінен таралған әбестік. Ақша біз үшін бақыт емес деген аңызға айналған көпшілік айқайы көптеген орыстардың санасында тамырланып кеткен. Аталмыш идеологияны таратушылар үшін әлеумет пен қоршаған ортадағы қарама–қайшы жағдай күйзелістік айқайға алып келуде.

	Кеңес Одағында қазіргі Ресейге қарағанда іс басқаша болатын. Совет халқы бір ауыздан ақша жаман деп есептеді, және заманауи ресейліктердің түйсігінде "Ақша – зұлымдық" деген түсінік қалыптасты. Әрине, кеңестік кезеңде де баюға ынтығып, ақша табуға ұмтылғандар да болды. Бірақ халықтың басым көпшілігі ақшаның соңынан қуу – сараң, тек баюды ғана, жеке басының қамын ойлайтын адамдарға ғана тән деп ойлады.

	Заманауи ресейлік әлеумет өз түсініктерін түбегейлі өзгертті. Дегенмен, түпкі санамыз ақша залымдық нышаны деген канондық ролін тоқтатпай отыр. Бұл жағдайда, әрине, бір нәрсені өзгерту қажеттілігі туындайды.





БАСТЫ ЕКІ СҰРАҚ: НЕГЕ ЖӘНЕ НЕ ҮШІН?




	Өміріңізде әлдеқандай келеңсіздіктер бола қалса, өзіңізге қандай сұрақ қоясыз?

	Әрине, "Неге бұлай болды?"

	Бұл сұрақты қоя отырып, болған жағдайға өзімізден жауапкершілікті алып тастап, бір көрінбейтін күшке кінәні арта салу оңай. Өзіңізге сұрақты басқаша қоюға тырысыңыз. "Бұл не үшін бұлай болды?" (КамАЗ–бен болған жағдай есіңізде ме?).

	Неге бұлай болды емес, не үшін. «Неге?» – сананың жауабы, өз өзіңді ақтап алу, «не үшін?» – түпкі сана жауабы. «НЕГЕ?» – құтылып кету үшін, «НЕ ҮШІН?» – бірінші себеп. Иә, жауап біртүрлі, күлкілі, сандырақ болып естілуі мүмкін. Бұл да дұрыс. Егер Сіздің санаңызға бұл жауап сай келсе, жағымсыз жағдайға душар болмас едіңіз. Анығы, Сіз оны қолайсыз деп қабылдамайтын едіңіз.

	Санамызда бір түсініктер, ал түпкі санамызда басқа түсініктер болған кезде үйлесімсіздік туып, ағымдағы жағдайды түсінбеуге және стресске әкеліп соғады. Мысалы, саналы түрде біз жұмысқа барғымыз келеді, бармасақ жобаны уақытында бітіре алмаймытынымызды білеміз. Ал, түпкі санамыз бойынша біздің демалғымыз келеді. Біз не істейміз? Ауырамыз. Басқаша өзімізге демалыс бере алмаймыз.

	Жауапты алып, оны қабылдап, Сіз қиындықтарға ықпал ете аласыз, тек қана ықпал ету. Оған басқаша қарауға болмайды.





ТЕСТ: НЕГЕ ЖӘНЕ НЕ ҮШІН?





	Қағазды үш бағанға және үш жолға бөліңіз.

	Бірінші бағанда соңғы уақытта Сізде болған үш жағымсыз оқиғаны жазыңыз.

	Екінші бағанға олар неліктен болғанын жазыңыз.

	Үшінші бағанға НЕ үшін болғанын жазыңыз. Бұл жағдайлардың сіз

	үшін қандай пайдасы болды?



	Барынша шыншыл болу керек. «Не үшін деген?» деген сұраққа жауап алған кезде жағымсыз күйге түсіп,күтпеген жағдайға тап боласыз. Бұл жауап үшін өзіңізді кінәлаудың қажеті жоқ!

	Мойындау – бұл кінәсыз жауапкершілік.





МОЙЫНДАУ – КІНӘСІЗ ЖАУАПКЕРШІЛІК




	Өмірдегі әрбір сәт үшін, өмірлік сапа үшін жауапкершілікті сезінген кезінде адам баласы әр күн оның ішкі тілегінің жемісі екенін түсініп, өзін жазғырудан аулақ болады.

	Қоғамдық пікір: Біз өміріміздегі бар әрбір нәрсеге жауапкершілікпен қарауымыз керек. Бірақ жауапкершілікпен бірге бізге(өткен не болып жатқан жағдайға қатысты) кінәлі сезінушілікті де жүктеп қояды.

	Менің әдістемемнің ерекшелігі – өзіңізді кінәлауға қатаң түрде тыйым саламын. Естеріңізде болса, ақша – бұл жан–жақты, әмбебап материя, оған бар жауапкершілікті артамыз деп жазғаным бар.

	Сіз қалай ойлайсыз? Не үшін? Әрине, өзіңізді кінәлау – дұрыс емес.

	Бізге ақшаны (нақтылай айтсақ, олардың бар–жоқтығын) кінәлау оңай. Ал, бізге ақшаны қажетсіну дұрыс емес сияқты. Бізде бұларға себеп бар екенін ойланбаймыз. Ал, себеп әруақытта болады.

	«Менің ақшам жоқ, себебі сату бөлімі жұмысын ұйымдастыра алмай отырмын, немесе бастығым жалақымды өсіргісі келмейді, тіпті жұмысқа аз уақыт бөлемін, немесе, керісінше, бүкіл уақытымды жоғалтып жүрмін, ақша табуға уақыт жетпейді».

	Бұлайша ақталу, біріншіден, өзіңізге ыңғайлы, өйткені бұл адамды айып сезімнен арылтады.

	Ең бастысы, «кінәсіз жауапкершілікті» түсіну. Айыпты болуға бізді қоғам, әлеумет итермелейді. Өзіңізден,жұрттың бәрінен ата–анадан кешірім сұрап,өз ойыңыздан қорқынышты негативті пікірді алып тастау туралы айтып жүрген институттар бізден не қалайды?

	Олар бізді кінәлі еткісі келеді. Негізінде, кінәміз жоқ. Неге жоқ? Біздің өміріміз – біздің түпкі санамыздың таңдауы. Түпкі сана анығында қате жұмыс жасамайды. Ол тек дұрыс нұсқаны таңдайды. Сіздің түпкі санаңыздың өлшемі басқа.

	Міне, мойындау – кінәсіз жауапкершілік деген осы.

	Неге кінәсіз? Өйткені, адам өз пікірі туралы білген кезде, сезім пайда болады:

	«Мен қандай ақымақпын? Мен неге байлар жаман деп ойладым?»

	Орыстар бай болғандығына өзін кінәлі сезінеді. Сана тұрғысынан дұрыс ойламаған олар «Мен ақшаға қалай қарағанмын?! Бұл сұмдық қой?» деп өкініш білдіреді.

	Әсіресе, егер Сізге: «Ақша – бұл жақсы», «Ақша – бұл жақсы» деген кезде. Міне, мен Сізге: «Ақша – бұл жақсы» деймін. Болмаса аутотреннингпен айналысып, қайталаймыз «Ақша – бұл жақсы. Ақша – бұл керемет» Соңында бұл неге алып келеді? Бұл Сізді кінәні сезінуіңізді геометриялық прогрессиямен өсуге алып келеді.

	Бұл несімен жаман. Бұл өзіңізді, ісіңізді кінәлай отырып, өзіңізді жоққа шығарасыз, қайтарып тастайсыз. Сіз үшін бұл дұрыс болмайды деп, болмысыңызды басқара алмайсыз.





БІЗДІҢ ЖЕКЕ БАСЫМЫЗДЫҢ ҚАСИЕТТЕРІ: ОЛАР НЕ ҮШІН КЕРЕК?




	Әрбір адамда жеке ерекшелігін сипаттайтын қасиеттер жиынтығы бар. Бұл бізді басқадан ерекшелендіріп тұрады. Біз осы қасиеттерімізді өте жиі қабылдамаймыз.

	Мысалы, кейбір ер адамдар әлсіздігін жек көреді. Менде оқыған бір жас адам өзінің әлсіздік кейпін былай көрді: ол әскер басшысы, әлсіз болғаны соншалықты, жаумен шайқасуда тәуекелге барғысы келмейді.

	Әдістеме бойынша жұмыс істей бастағанымызда оның әлсіздігі оның күшіне айналды: өйткені, оның жаумен шайқасуға тікелей қатысуының қажеті жоқ. Егер шайқас барысын биіктен қарап тұрып бақыласа, өз әскерін тиімді басқара алар еді. Егер қарапайым сарбаз ретінде майданның нақ ортасында болса, бар әскер зардап шегіп, өзі де нашар қолбасшы болушы еді.

	Өзіміздің жеке қасиеттерімізге (ерекшелегімізге) нашар жағынан қарағанымыздан, оларды қайтарып тастаймыз немесе кінәлаймыз. Бұл өзімізге қатысты пікірдің орнығуы. Бұл өзіміз туралы пікірімізді түбірімен өзгертсек, онда біздің мінезіміздің ерекшеліктерін қабылдап, оны өз күшімізге айналдырамыз. Біз оған көңіл бөлуді қоямыз, бірақ ол өзімізбен қалады. Және біз оны мойындағандықтан ол бізге көмектесе бастайды.

	Өз қасиетімізді, жеке ерекшелігімізді талдай отырып мына аспектіні есепке алу керек, яғни дуальдық – адам табиғатының екіжақтылығы. Белгілі бір уақытта, белгілі бір жағдайда күш әлсіздікке я болмаса керісінше әлсіздік күшке айналу мүмкін. Бұдан басқа, тек нағыз әлсіз адам нағыз күшті болу мүмкін. Тек нағыз мейірімсіз – нағыз мейірімді болуы мүмкін. Және тек нағыз жалқау адам – нағыз еңбекқорға айналуы мүмкін.

	Бұл пікірлер алғашқыда сандырақ болып көрінер, сондықтан, бұны адамның ақшаға көзқарасы арқылы түсіндірейік. Нағыз сараң адам – өзгелермен бөлісуге дайын. Өйткені басқалардай емес, өзінде бар болғанын қалайды және өзгеге де ол қаншалықты керек екенін түсінеді. Бірақ бір шарт бар – егер адам өзіндегі сараңдығын мойындаса.

	Ақша – өзін–өзі қабылдаудағы күшті факторлардың бірі. Егер адам қасиетінің екі жақтылығының бірі қабылданбаса, яғни, егер адам әрі сараң, әрі бөлісуге әзір бола тұрып, бірақ ол өзіндегі осы қасиеттердің бірін жек көрсе, онда бұл қабынуға әкеліп соғады. Егер өзінің сараңдығын жек көрсе, оның ойында, іс–әрекеттерінде пайда болғанын көріп отырады. Альтруизмді жек көрсе, тағы да барлық жерде соны көреді.

	Күш пен әлсіздік туралы түсініктердің жағдайы да дәл солай. Өзін әлсіздігі үшін жек көретін адам оның күш беретін пайдалы қасиетін түсінбейді. Адам өзіне әлсіздікке жол беруіне болады, әлсіздік күштің бір бөлігі, қарама– қарсы ұғым емес. Мысалы, әлемнің ең сұлу әйелдері – шындығында сұлу әйелдер емес. Неге? Өйткені олар өзгелерден ерекше. Олардың сырт келбетінде айрықша жеке сипаты болады, ол кейбіреуге әдемі емес, тіпті ұсқынсыз болып көрінуі мүмкін.

	Анжелина Джолиді алайық, оны айтарлықтай сұлу деп айтуға келмейді, бірақ оның ерекшелігі ерлер қауымын таң қалдырып, әйелдерде қызғаныш тудырады. Неге бұлай болады? Себебі ол екіжақтылық қағидасын түсінеді, біз қабылдағандай болуға өзіне рұқсат береді. Егер Сіз оның өмірбаянын оқысаңыз, өте ұзақ уақыт ұсқынсыз сезініп жүргенін білесіз.

	Вера Брежнева. Мерилин Монро... Бұлдардың бәрі өзін белгілі бір уақытқа дейін ең ұсқынсыз адам деп есептеген. Бірақ өз ерекшелігін қабылдағаннан кейін олардың сұлулығы сонда екенін түсінді.

	Бұл нәрселерді Сіз түсініп–үйренуіңіз керек. Егер Сіз өзіңізді мұқият тыңдасаңыз және өзіңіздің әлсіздігіңізді, ақымақтығыңызды, мәдениетсіздігіңізді немесе бір нәрсеге қабілетсіздігіңізді байқасаңыз, еске түсіріңіз: Сіз осы уақытқа дейін өзіңізде мойындамаған нәрсені көрдіңіз, оның қаншалықты асқынғанын байқадыңыз.





ӨЗІҢІЗДЕГІНІ ҚАБЫЛДАУДЫҢ МАҢЫЗЫ НЕДЕ, БАСТЫСЫ – ҚАЛАЙ?





	Өзіңізді жақсы көріңіз, Өзіңіз қандай болсаңыз, солай қабылдаңыз. Бұл сөздерді үнемі естиміз. Бірақ бұны қалай істеу керек екенін ешкім білмейді.

	«Қалай істеу керек?» – мәселе қайда жатыр.

	Бұл аспектіні ақшаға арналған КІТАПТА неге келтіріп отырмын? Өйткені, адамның өз жеке қасиетін қабылдай алмауы, тікелей ақшаға қатысты көзқарасына әсер етеді.

	Мысалы, жақында Master Kit бағдарламасында бір жас жігіт өзімен жұмыс істеді. Бір тапсырманы орындау барысында әлгі жігіт өзі қалаған көлемде табыс тапса көптеген адамға қатер тудыратын қауіп анықталды. Бұл жас жігіттің күші жойқын, бірақ өзі одан қорқады да, түпкі сана ресурсын сол күшті басуға жұмсайды.

	Ол жігітте соншалықты күш бар ма деп сұрайсыздар, ол қалай бұза алады? Ең қызығы, шынымен де қолынан келеді. Ол адам өз күшін сезініп қабылдамайынша ол раында да шындыққа айналады. Оның ақшасыз болуы маңдайына жазылған, өйткені, ол осы тұжырымы салдарынан өзіне ақшалы болуға тыйым салып қойған. Онымен қоймай ақша өзі үшін де, басқалар үшін де қауіпті нәрсе деп ойлайды.

	Егер ақша сіздің түпкі санаңыздың салдарынан жеке тұлғалық қасиеттеріңізбен байланысты болмаса, онда бұл қаржылық жағдайға әсер етпейді. Теория тұрғыдан ғана, ал ісжүзінде сіздің ақшаға көзқарасыңыз жеке ерекшелігіңізге байланысты.

	Сізге шағын тест–сынағынан өтіп, өзіңізде бар қасиетті анықтап, сол бойынша жұмыс істеуге кеңес беремін.





ТЕСТ: С3ЗГЕ – ӨЗІҢІЗДІҢ ҚАНДАЙ ҚАСИЕТТЕРІҢІЗ ҰНАМАЙДЫ?




	Мүмкін Сіз алдында бұл тесттен өтіп көргенсіз. Бірақ бұл бұрынғыға қарағанда әсері аз болады деп ойламаңыз.

	Қағаз, қалам алып сізге ұнайтын үш адамның атын жазыңыз, және ұнамайтын үш адамның атын жазыңыз.

	Аттарға қарама–қарсы осы адамның қай қасиеті Сізге ұнайтынын жазыңыз.

	Осы адамдар өмірде бар адамдар болуы керек. Тіпті Сіз білмейтін адамдар болуы да мүмкін. Мысалы: әртістер, музыканттар, бірақ адамдық қасиеттер адамнан бөлінбеген болуы керек.

	Өте тез жазыңыз, таймер қойыңыз, жаттығуға бар болғаны 5 минут кету керек.

	Жаздыңыз ба? Тамаша. Бірінші үштікте жазылған адамдар Сізге қатты ұнай ма? Сізге олардың қасиеттері керемет сияқты көрінеді ме? Тыңдаңыз, жауап: бұл қасиеттер – Сіздің бөлшегіңіз, сіздің ерекшелігіңіздің бөлігі.

	Бір өкініштісі, Сіз жек көретін қасиеттер де сізде бар. Бұл жеке ерекшелігіңіздің жаман жағы. Өміріңізге ақшаны кіргізу үшін дәл осы қасиеттермен жұмыс істеу керек.

	Бізге ұнайтын және бізгеұнамайтын бір–біріне қарама–қайшы келеді. Осы қарама–карсы қасиеттерді өз жауаптарыңызда табыңыз.

	Мысалы, бір адамға қарындасының бойкүйездігі ұнамайды: оған ештеңе керегі жоқ, ештеңеге ұмтылмайды. Сонымен қатар, оған өзінің досының мақсатқа ұмтылғандығы қатты ұнайды. Бұл екі жақтылық деп аталады. Бұл жағдайда өз қасиеттеріңізді салыстырып, екі жақтылығыңызды табыңыз.





ЖАЛҚАУ, БЕЙБАҚ, САРАҢ БА?




	Көптеген бизнес–тренерлер көп ақшаны біз өзімізге жұмсауымыз керек, яғни өз қажеттілік деңгейімізді көтеруіміз керек дейді.

	Мен өткен бір бизнес–тренингте мынадай тапсырма бар. Оқушы өзіне еш уақытта алуға мүмкіндігі болмаған бір қымбат затты сатып алуы керек болды.

	Тағы бір тапсырма: оқушы өкілеттіктерін басқа біреуге беруін үйренуі керек. Бұл тапсырманы оқушылар бәрі орындауға міндетті. Мысалы, біз өзімізге қызметкер алдық, бірақ оған айдың аяғында не төлейтінімізді білмедік.

	Біздің түпкі санамыз дұрыс болғандықтан біздің жаңа қызметкеріміз сол айда–ақ ақысын алды. Ол өзі бізге ақша тауып берді, оған да айлығын төлей алдық. Бірақ жұрттың бәрінде былай бола бермейді. Егер сіздің түпкі санаңыз ақшаны өте қымбат заттарға жұмсауға рұқсат бермесе, бұл жақсылыққа апармайды.

	Сонда бұл не болды? Ақшаны жұмсауға табиғи сараңдығымыз мүмкіндік бермейді, ал өкілеттікті басқаға беруге – табиғи жалқаулық кедергі жасайды. Сондай–ақ менің жолым болмайды деген сезім болса, ол жаман. Кім өзін жалқау сезінеді? Бұл Сіздің қабылданбаған қасиетіңіз. Яғни Сіз бұл қасиетіңіз үшін өзіңізді кінәлайсыз, сіз оны жоққа шығарасыз. Сіз өзіңізді жалқау деп есептейсіз және оны жаман деп ойлайсыз.

	Мен де өзімді жалқау деп санаймын, дегенмен мұны жаман деп есептемеймін. Әдістеме көмегімен жұмыс істей бастағанда жалқаулық бизнесменнің ең басты қасиеттерінің бірі екенін түсіндім. Дәл сол жалқаулықтың арқасында бизнесмен өз ісін жүргізеді.

	Нағыз бизнесмен жұмыс істеуде жалқау. Бірақ бұл оның дым істемейтіндігін білдірмейді. Көбінесе, әсіресе алғашқы бизнесті құру және дамыту кезеңдерінде бизнесмен өз қызметкерлерінен өте көп жұмыс жасайды.

	Өзіндегі жалқаулықты мойындамаған адам – ешуақытта ісін басқа біреуге тапсыра алмайды. Ісін екінші адамға тапсыру дегеніміз өсу. Жалғыз адам ешуақытта нағыз бизнес жасай алған емес.

	Егер Сіз ісіңізді тапсыра алмасаңыз, бизнесіңіз ешқашан өспейді. Бір адам он адам жасай алатынды жасай алмайды, тіпті осы он адам жұмысын нашар істесе, ал Сіз жалғыз өзіңіз жақсы істесеңіз де. Жалғыз адам жұмысты он адамнан тиімді және жақсы жасай алмайды.

	Біз барлығымыз өз ерекшелігімізді қабылдамаймыз, сондықтан да көп нәрседен айырылып жатамыз. Біз өз күшімізді түсінбейміз, тек кемістігімізді ғана көреміз. Егер ақша қаласаңыз бұндай дүниетанымыңызды міндетті түрде өзгертуіңіз керек.

	Адам өзін жалқау екендігін көбірек мойындаған сайын, соғұрлым бай болмақ. Байлылық пен жалқаулықтың арасындағы тікелей тәуелділік қатынасы – аксиома.

	Сараңдық. Кім өзін сараң санайды? Ешқайсымыз мұны мойындағымыз келмейді. Бұл қасиет іс жүзінде барлық адамға тән деп есептеймін.

	Бай адамдар әрқашан сараң. Олар мұны өздері үшін жақсы екенін түсінеді. Бұл «Сау жасуша(клетка) философиясы» аталатын пікір бойынша іске асуда: егер жетістікке жеткіңіз келсе, біріншіден өзіңізді, содан соң басқаны ойлаңыз. Егер адам өзіне шын мағынада тұрмыстық жағдайын дұрыстағысы келмесе, өзгеге ол ештеңе бере алмайды.

	Сондай–ақ сараңдықты мойындамасақ, өмірдің тұрмыстық, материалдық жағын жоққа шығарамыз. Сараңдық – бұл бәріне иемдену тілегі. Мұндай тілекті жаман ой деп ойлаймыз. Бұлай болса, біз иелік ете аламыз ба? Жоқ,ете алмаймыз.

	Бұл сіздің түпкі санамызға қонымды. Молшылыққа ие болу не үшін керек, егер одан біз сараңға айналатын болсақ. Сараң адамдарға көңіл аударыңыздар. Сізде неге ақша жоқ, оларда неге бар екенін түсінесіздер.

	Бейбақ адамдар – адамдардың қызық түріне жатады. Егер кез келген адамнан сіз жолы болмайтын адамсыз ба? деп сұраса, ешкім иә деп жауап бермейді. Бизнес–гуру өмірі жолы болмайтын адам туралы: «Жолы болмайтын адам – өсу» дейді.

	Анекдот: Емтихан алып отырған профессордан студент өзін ақылдымын деп ойлайды, ал профессор оны мойындамайды. Студент өз біліміне есеп жүргізеді. Салыстырғанда жетістікпен және ақша молшылығымен жағдай тура осындай болып көрінеді. Адам жолы болып, ақшасы көбейген сайын оның әлі де жеткіліксіз екендігіне көзі жетеді. Яғни бастапқы өсу нүктесіне оралып отырады.

	Қолында шектеулі сома, мысалы, 100 мың болса, өзін баймын деп есептейтін адамның жағдайы өкінішті. Өйткені ол жетістікке қол жеткіздім, дейді де өсуін тоқтатады.

	Бұл көп таралған құбылыстың психологиялық себептерін қарастырайық. Адам неге өспейді? Оған бай адамның жағдайында болу ыңғайсыз, оның бейбақтық ахуалы «қабынған». Байлығы 10 млн–ға дейін бағаланатын жолы болғыш адамдармен іскерлік қарым–қатынаста бола тұрып, өзін бейбақ ретінде есептеп, олардың қасында болуға ыңғайсызданады.

	Ал өсу неден болуы мүмкін? Көбінесе бұл біздің бірдеңені өзгерткіміз келгендіктен болады. Орындалмаған тілектің негізінде пайда болған стресс бізді өзгеруге итермелеп, іштей өзгеруге бастап, соңында қуатты әсер ету күші арқылы өсуге әкеледі. Көбінесе онда миллион бар, менде неге жоқ деген ойдан стресс пайда болады. Бұл қалыпты жағдай.

	Егер біз одан қашатын болсақ, өзімізде жолы болмайтын жанды мойындамайтын болсақ, қандай өсу туралы айтуға болады? Біз өзімізді кереметпін деп сезінеміз. Бірақ белгілі бір уақытта бізде ештеңе қолымыздан келмейтінін, бәрінің керісінше сәтсіз жүріп жатқанын түсінеміз. «Неге соншама аңқаумын?» деген үлкен сөз тіркесіне сыятын ой пайда болады.

	Белгілі бір жағдайларда көптеген адамдардың өз–өзімен сөйлесуі болады. Менде мұндай жағдай жиі болып тұрады. Егер сіз сол сәтте бұл жағдайды өсу сипаты нүктесі ретінде қарасаңыз, демек бұл жағдай қажет және оны неге сезінгіңіз келетінін түсінесіз. Бір мезгіл бейбақ адам орнында болғыңыз келсе, оны ішанара өзіңізге қабылдайсыз. Оны толық қабылдауға түпкі санамен жүргізілген жұмыс қана көмектесе алады.

	Түпкі санамен жұмысты алдыңызға қойылған мақсат пен туындаған мәселелерге байланысты әртүрлі бағытта жүргізуге болады. Онымен жұмыс істеудің мәні өз алдыңызға қойылған мақсат пен туындаған мәселелерге байланысты деген тоқтамға келесіз. «Бейбақ ахуалда болудың өзі – өсу екен ғой!»





БАЙ–МАНАП, СЕН ҚАНДАЙСЫҢ?




	Сіздерге бір бастан өткерген қызықты оқиғаны айтайын, өз сабақтарымда үнемі айтып қолданатын ерекше практикам. Өткен жылы бізге Master Kit қолдау мақсатында Қазан қаласынан бір жас жігіт келді. Ол бизнесмен, әрі кәсіпкерлікпен көптен бері айналысады. Оның басындағы қиыншылығы сонша тәжірибесіне қарамай, ақша оған «келмейтін».

	Жас кәсіпкер жігітпен бірге ақша бейнесін, онымен қоймай бай адамның бейнесін талдап–сараптай бастадық. «Қандай сұмдық! Сондай семіз, ұсқынсыз, Lexus мініп жүреді, жол ережесін бұзады, былапыт сөздер айтады, барып тұрған нағыз құбыжық». Әрине, дәл сол сәтте мұндай болғысы келмейтінін айтты: «Маған мұндай болудың керегі жоқ, маған мұндай ақша керегі жоқ. Мен ешуақытта мұндай болмаймын».

	Бұған дейін өзін ақшаны жақсы көретініне ұзақ сендіріп келді. Бізге кірер–кірместен «Мен ақшаны жақсы көремін!» деген. Өкінішке орай, бай адамның соншалықты жағымсыз бейнесінен кейін ақшаға деген ыстық сүйіспеншіліктің өзі осы туындаған жағдай алдында қауқарсыздық танытты.

	Бай адамның осынша жағымсыз бейнесі оның көңілінде қалай жиналып қалған деп сұраған жоқпын. Өзі айтып берді: «Иә, бұл қиындық менде балалық шақтан қалған. Біздің мектепте бай балалар болды, ал мен өте кедей отбасыда өстім. Өзімді сыйлаудан қалмау үшін үнемі өзіме: мен кедеймін, бірақ жақсымын – деп айтып жүрдім. Ал олар бай болса да жаман, оларды ешкім жақсы көрмейді деп айтып жүруім керек болды».

	Сонымен бала күнінен жас жігіт осындай психологиялық ұстанымды қалыптастырған. Сол кезде оған дәл осындай ұстаныммен өмір сүру оңай еді.

	Бірақ бұл осы ұстаныммен өмір бойы жүру деген сөз емес қой. Тіпті де керек емес. Ең қызықтысы, өзінің болмысында қанша ақшаға ұмтылса да, осы ұстаным оны басқа нәтижеге әкеліп отырады. Неге? Себебі оның түпкі санасында бәрі анық та айқын: «Егер мен бай болсам – оңбаған адам боламын».

	Ол жаттықтырудың арқасында бай адам туралы түпкі санасындағы түсінігін өзгертті, соның арқасында ақша оған өзендей ақты.





ТЕСТ: СІЗ ҮШІН БАЙ АДАМ БЕЙНЕСІ ҚАНДАЙ?




	Көзді жұмып, өзіңізді еркін ұстаңыз. «Мен баймын» деген сөз тіркесін қайталаңыз.

	Не көріп тұрсыз?

	Бұл әртүрлі нәрсе болуы мүмкін. Мүмкін Сіз жағымсыз бейне көріп, күнгей өрімінде денеңіздің тырысуы сезімін басыңыздан өткізуіңіз мүмкін.

	Егер керемет бейне көрінсе, әр бөлшегіне мән беріп, сіз қай бөлшегінен ыңғайсызданатыныңызды табыңыз. Сіздің бай туралы бейнеңізде Сізге ыңғайсыздық тудыратын ұсақтүйектер, бөлшектер, нюанстар болуы мүмкін. Егер Сіздің түсінігіңізде жоғары деңгейдегі бейнелі бай болғанда, Сіз әлдеқашан байып кеткен болар едіңіз.

	Өз сезіміңізді жазып шығыңыз. Ең бастысы Сіз неден ыңғайсызданасыз, соны жазыңыз. Сөйтіп Сіз өзіңіздің ұстанымыңызды көретін боласыз



	Мен өз танысыммен жұмыс істеген сәтте, ол өзінің бай туралы түсінігін былай айтып берді:

	- Мен өзімді жағажайда, қолымда макбук, коктейль, жанымда пальма, ақ «Порш–Кайен».

	- Жақсы, керемет, осы бейнеде неден қысыласың?

	- Әуелі ол қысылуға еш себеп жоқ деді, өйткені бұл бейнені әлдеқашан және жиі осы бейнені көз алдына әкеледі екен. Белгілі бір сәтте ол өзгеріп, былай жауап берді:

	- Мен онда жалғызбын. Дәл осы үшін бай болғым келмейді. Байлық – бұл жалғыздық!

	Бұл оның түпкі санасының нұсқамасы. Бұл оның тесттен алған нәтижесі. Өз нәтижеңізді тауып жазыңыз. Сіз үшін байлық деген не?





ТІЛЕК ДЕГЕН НЕ?




	Біздің әрқайсысымыздың саналы тілегіміз (біз оны саналы сұраныс деп атаймыз) және түпкі санаға байланысты тілек бар.

	Саналы тілегіміз – бұл біздің мақсаттарымыз бен армандарымыз. Олардың орындалуы оңай емес. Мақсаттар еркін шешім арқылы іске асады, ал армандар көбінесе арман күйінде қалады. Кейбіреулер стресс пайда болуынан қорқып армандамайды да.

	Түпкі сана тілектері – бұл негізінде өмірімізді басқаратын нәрсе. Тіпті біз оны қанша қусақ та, біз оны сезініп тұрсақ та бәрібір бізді басқарады. Егер саналы тілегіміз бен түпкі сана тілегі сәйкес келмесе, біз стресс аламыз.

	Түпкі санак тілегі – біздің жеке ерекшелігімізді таныту. Оны жоққа шығарсақ, біз өзімізді жоққа шығарғанымыз.

	Мен алдында айтқанмын, егер біз өзіміздің әлдебір жеке қасиеттеріміз бен сипаттарымызды қабылдамасақ, бұл ақшаға тікелей әсер етеді. Өйткені ақша – біздің тілегіміздің нәтижесі. Ақшаны қажетсінуге және тілеуге болады және солай болу керек. Ал тілектің орындалуы ешкімге кедергі келтірген емес.

	Түпкі сана тілегі неге орындалады? Өйткені түпкі сана тілегі энергия болып табылады. Энергия шексіз. Ол жаман болуы мүмкін емес. Сіздің түпкі санаңыз бен Сіз – энергияның шексіз жиынтығысыз, сондықтан қолыңыздан бәрі келеді. Мұхит жағасындағы үй – ол өте оңай. Өйткені Сіз шексізсіз.





ЫНТЫЗАР ТІЛЕКТЕР ЖӘНЕ ОНЫҢ ЖАСАЛУЫ




	Біз қатты ынтызар болып тұрсақ та неге мақсатымызға жете алмаймыз?

	Дәлелдеуші қате, дұрыс адам дәлелдемейді. Яғни біз бірдеңені тілейміз деп езеуреп айтқанмен оны қаламаймыз. Біз өзімізді сендіреміз. Он мың рет тілеймін, тілеймін, тілеймін деп қайталаймыз. Ал шындығында, болашаққа қатысты бұл қашан болады екен деген қауіп тұрады.

	Ал жеңіл оймен келетін тілектердің орны бөлек. Ондай тілектер тез әрі оңай іске асады. Бұл тек қана сезіну емес, ол шындыққа айналатын іс. Ол тез және жағымды орындалады. Сіз қажетті адамдар мен жағдайлардың ағынына тап боласыз. Сіз осы жағдайға енесіз, бәрі жеңіл және еркіңізбен болып жатады. Бұл жағдайда адамда ешқандай стресс болмайды, өйткені оның санасы мен түпкі санасы сәйкес келді. Олар енді бірыңғай. Бұл ЖАСАЛУ үдерісі деп аталады.

	Арман ынтызар тілектің күштеуімен іске аспайды. Айталық, біздің санамызда бір нәрсеге жету деген үлкен тілек болды делік. Біз сол ойға тоқталамыз да соны нақтылай береміз. Ал түпкі санадағы тілек бұған қарама–қарсы, түпкі сана бойынша біз оны тілемейміз.

	Бізде қорқыныш бар. Көбінесе үрейлер жиыны. Нақты үлкен тілекке тоқталуға тырысып көріңіз. Сіз бір нәрсені қатты қаласаңыз, оны бірден көзге елестетесіз. Сіздің тілегіңіз орындалған жағдайдағы өзіңіздің шынайы бейнеңізді қиялдай аласыз.

	Мысалы, қыз бала қызыл Jaguar автомобилін алғысы келеді. Көзін жұмып, арманындағы авто расқа айналса не болады деп елестетеді. Өзін қызыл Jaguarдың ішінде отырғанын елестеткенде қандай сезімде болады? Ягуардың ішінде қорқыныш молынан «көмілген». Егер осы машина пайда болса, мықты әйел болғандықтан ол жалғыз болады, күйеуін тықсырады. Бұл көптеген қыздардың кең таралған ұстанымы.

	Ол өзінің «Ягуар» алғаннан кейінгі болатын қорқыныштарын анықтап алғаннан кейін оны талдау керек. Сонда ол соншалықты саналы түрде қалаған «Jaguarды» түпкі санамен неге қаламайтынын түсінетін болады.





ТЕСТ: ЫНТЫЗАР ТІЛЕК




	Сіздің қандай да бір ынтызар тілегіңіз бар ма? Егер бар болса, оны жазыңыз.

	Ал қазір отырыңыз, өзіңізді еркін ұстаңыз, көзіңізді жұмып қараңыз: ол Сізде бар. Не көріп тұрсыз? Неден қысыласыз?

	Сіздің түпкі санаңыз Сіздің тілегіңізді іске асыруға неліктен қарсы екенін жазыңыз.





АРМАНДЫ ҚАЛАЙ ЖҮЗЕГЕ АСЫРУҒА БОЛАДЫ?




	Өз арманыңды жүзеге асыру оңай, тек ақылға қонымсыз бір нәрсе керек.

	Міне, Сіз маған былай дедіңіз:

	- Қызыл Jaguar керек!

	Ал мен сұрақпен жауап беремін:

	- Керемет, ал ол Сізде бар ма?

	Сіз маған шын жауап бересіз:

	- Жоқ, әрине.

	Сонда мен беделді түрде хабарлаймын:

	- Демек Сіз оны түпкі санаңыз бойынша алғыңыз келмейді!

	Бұл ең бастысы, әрі ең біріншісі. Бірінші қарағанда ақылға сыймайтын затты қабылдау. Шындығында бәрі оңай. Түпкі санамен қалағаныңыздың бәрі орындалады, қаламасаңыз – орындалмайды.

	Әрине, менімен дауласарсыз. Бұл машинаны шынымен өте қалайтыныңызды, тіпті қатты қалайтыныңызды айтарсыз. Ол Сізге өте керек. Сіздің осы ынтызар қалауыңыздан білгенім қайырсыз осы Jaguarда Сіздің ұстанымыңыз бар.

	Яғни Сіз сары шашты болсаңыз, мен Сізді қара шашты деп дәлелдеуге тырыспаймын. Өйткені мен білемін. Тіпті біреу маған жақындап керісінше пікір айтса да дауласпаймын, себебі анық жайтты дәлелдеу күлкілі болар еді.

	Егер бір нәрсені қатты қаласаңыз ол туралы бар даусыңызбен айқайламас едіңіз, тек жақын күнде қол жеткізетініңізді білесіз. Бұл тек қана арман емес, іс жүзіндегі болмыс. Мұндай армандармен жұмыс істеудің қажеті жоқ, олар өздігінен жеңіл іске асып жатады.

	Jaguar–ымызға қайта оралайық. Енді бұл әдемі машинаны түпкі санаңыз бойынша неге алғыңыз келмейтінінің себебін түсінуге тырысайық. Ол себеп міндетті түрде бар.

	Бұл жерде тыйым бар: дауыстап «Мен білмеймін» деп айтуға болмайды. Сеніңіз, Сіздің түпкі санаңыз «Мен білмеймін» деген сөзді дауыстап айтсаңыз, тұйықталып қалады да ештеңе айтпайды. Ақырында ештеңе көре алмайсыз. Бос кеңістікті ғана көресіз.

	Себепті анықтағаннан кейін Сіздің түпкі санаңыздағы ұстанымыңыз арманыңыздың орындалуына жол бермей жатқанын білесіз. Және онысы дұрыс екен. Ойлап көріңіз, Сіз Jaguar–ды алған сәтте туыстарыңыз Сізбен араласпай қояды деген түпкі санадағы тоқтамыңыз орныққан.

	Ең қызығы осы тұстан басталады. Бұл ұстанымды еш шығынсыз туыстармен қарым–қатынасқа айналдыруға болады. Бұл үшін түпкі санаңызға қарапайым ойды жеткізуіңіз керек: «Jaguar» мен туыстарым бір–бірімен байланысты. Маған былай ойлауға да болатын еді, бірақ бұл тек менің ғана ұстанымым. Шындығында ешқандай байланыс жоқ. Ол туралы менен басқа ешкім білмейді».

	Міне, ұстанымды өзгерту деген осы. Әрі қарай мен адам жұмыс істеуде болатын кезеңдер туралы айтып беремін. Әр кезеңде әртүрлі тәндік және көңіл күйде болатын өзгерістерді сезінесіз. Осыдан тоқтам өзгергенін бақылап отыруға мүмкіндік туады.





СІЗДІҢ БОЛМЫСЫҢЫЗ ҚАЛАЙ ЖАСАЛАДЫ?




	Осы бөлімде мен Сіздерге әлемнің үндестігі туралы айтқым келеді. Сонымен бірге болмысыңыз Сіздің түпкі санаңыздың айнасы дер едім.

	Әлем айнасы. Біз – жарты ғанамыз. Басқа жартымыз айналадағы дүниемен араласуда. Сондықтан біздің түпкі санамыздың тоқтамының жүзеге асырылу үрдісі бар. Сондықтан олардың танылғанын біз өмірімізде көреміз. Миымызда бір нәрсені өзгертсек, айналамыздағы болмысымыз да өзгере бастайды.

	Үндестік. Біз керек адамдармен кездесеміз. Өзімізге қажет жерде боламыз.

	Адам айыпты болмау керек деп неге айтамын?

	Мысалы, мен Сізді ренжіттім. Сіз маған ренжідіңіз. Менің де, Сіздің де бұған құқығымыз бар. Мен шабуыл жасау сезімінде болуға, Сіздің өкпе–реніш сезімін сезінуге құқығыңыз бар.

	Ең қызығы менің Сізді ренжіту үшін шабуыл жасау сезімін сезінуге себеп бар. Ал Сіздің өкпелеу сезімін сезінуге себеп бар. Сіз түпкі санаңызда өкпелеуге ыңғайланып тұрасыз. Мысалы, Сізді біреу аяса екен деп, сол арқылы оның сүйіспеншілігін сезінгіңіз келеді. Ал мен өз күшімді сезініп, өзгенінің сыйлауын сезінгім келеді.

	Адам не үшін өкпелеуі мүмкін? Өзін аяса екен, жақсы көрсе екен деп өкпелейді. Ол өкпеледі, оны аяйды, ол сүйіспеншілік сезінеді. Сондықтан айып жоқ. Мен өкпелеткім келді – Сіз өкпелегіңіз келді. Бұл бізге керек болды. Сізге де, маған да. Дүниенің кереметтігі сол, біз міндетті түрде кездесеміз. Маған өкпелегісі келмейтін адам ешқашан кездеспейді, ал Сіз ренжуге тап болғыңыз келмесе өкпелететін адам ешқашан кездеспейді.

	Бұл дүние кереметі. Бұл үндестікпен жүзеге асып жатады.





СІЗ ӨЗ БОЛМЫСЫҢЫЗДЫ БАСҚАРА АЛАСЫЗ БА?




	Сіз өз болмысыңызды тіпті қазір де басқарып отырсыз, бірақ оны сезіп тұрған жоқсыз.

	В.В.Тарасовтың «Батырлар кітабында»:

	«Әлемді меңгеру ұят емес, оны дұрыс басқара алмау ұят»,– деп жазылған.

	Бұл пікір біздің тұжырымдамамызбен толық үйлеседі. Түпкі санаңыз арқылы болмысты қазірдің өзінде басқарып отырсыз. Өзіңіз қалағандай иелік ете аласыз.





ҰСТАНЫМ – ДЕГЕН НЕ?




	Көптеген адамдар ойына не келсе соны орындауда еркіндікте болғысы келеді дегенді айтасыздар.

	Мен Сіздермен келісемін. Бірақ бұл жерде мұндай армандарды жүзеге асыруда түпкі санамыздағы ұстаным негізгі рөл атқарады. Ұстаным – жеке сипаты бар, әрбір нақтылы адамға тән құбылыс.

	Ұстаным деген не? Осы әдістеменің мәні – біздің түпкі санамызда орын алған белгілі бір ойлау үлгілері бар. Біз балалық шақтан бері қалыптасқан әрі өзіміз соған үйреніп алғанбыз. Олар белгілі көңіл күйдің күйзелген сәттерінде пайда болған немесе ата–анамыз бір нәрсені қайталай бергендіктен санамызға ұялап қалған.

	Сөйтіп біздің түпкі санамызда ұстаным пайда болды. Бұл ұстанымдар біздің өмірімізді, болмысымызды жасай бастайды. Өйткені олар біздің іс– әрекеттерімізді басқарады. Мысалы, неге алдымызға мақсат қоямыз, неге оны орындай алмаймыз? Біз өзімізді жалқау, тиянақсыз, өзімізді жақсы көрмейміз деп есептемейміз.

	Ал шын мәнінде, әлде бір себептермен алға қойған мақсатымызға жете алмай жатамыз. Біз мақсатты саналы түрде қойдық, бірақ түпкі санадағы ұстаным бойынша мақсатымызға жете алмадық. Мысалы адам ақша қажет етеді, ал түпкі сана ұстанымында «ақша – бұл жалғыздық».

	Мысалы, ер адамда отбасы бар. Егер ол байып кетсе, жалғыз қалатындай көрінеді. Ер адамдарда мұндай ұстанымдар жиі кездеседі. Яғни егер онда көп ақша пайда болса, ол қыдырымпаздыққа салынады. Ақшаның және қыдырымпаздықтың кесірінен ол отбасынан, айналадағы адамдармен қарым– қатынасынан, қалыптасқан өмір сүру қалпынан айрылады.

	Яғни ол үшін «ақша – бұл жалғыздық» – бұл болмыстың ең жоғары сатыдағы шындығы. Бірақ өз түпкі санасындағы ұстанымда ақша мен жалғыздық арасындағы байланыс қандай да бір нәтижеге жетуге тыйым салады. Өйткені оның жететін нәтижесі жалғыздық, ал ол ешқашан жалғыз болғысы келмейді, ол отбасы болғанын қалайды.

	Соған сәйкес ол өзінің отбасын жоғалтып алмас үшін нәтижеге жетуіне жол бермейді. Егер ерік–жігеріне күш салып, сыртқы әсер құралдары арқылы өзіне салмақ салар болса, жалғыздыққа тап болады, өйткені мұнда ұстаным іске асады.

	Ұстаным – тек қана дүниеге көзқарас емес, ол болмыс айнасы болып есептеледі. Егер біздің өз ұстанымымыз болып, бірақ күш–жігер немесе сыртқы құралдар арқылы әрекет жасасақ, нәтижесі көбінесе адам төзгісіз болар еді. Яғни нәтижеге жетеміз, бірақ қосымша ұстаным әсері қоса жүзеге асып, нәтиже дұрыс болмайды.

	Болмаса, «ақша = шаршау, көп жұмыс» деген түсінік адамдарда қалыптасады. Жұмыс пен ақша байланысты деген ұстаным кеңінен таралған. Шындығында ол жай ақша ғана.

	Кейбіреулер «ақша – бұл ләззат» деп те айтады. Бұл да байланыс, бұл да ұстаным. Яғни кез келген байланыс ұстаным болып есептеледі, олар миллиондаған, бірақ бізге өмір сүруге кедергі жасамайды. Ұстаным бізге қашан кедергі жасайды? Қай сәтте бұл орын алады?

	Егер біз саналы түрде ақшаны қаласақ, түпкі санамызда ешуақытта ақшалы болуға болмайды, бұл жалғыздыққа әкеліп соғады деген ұстаным бар. Осы қақтығыс болған сәтте адамда стресс болады. Біз бұл ұстанымды жүзеге асыруға, іске айналдыруға тырысамыз да стресске түсуден қашамыз.

	Сен ақшаны өмірі көрмеймін дегенге көнуіңе болады. Солай істеуге болады. Кейбір діндер дәл осыған үйретеді. Ақша туралы ойды түбегейлі өзгертіп, неден болса да ажырата алсаңыз, ақшалар оңай келеді. Өйткені солай істеуге болады.

	Ия, маған ақша – жалғыздық деп сезінуге болатын еді. Осы кітапта айтылып отырған әдістеме арқылы ұстанымды өзгертуге болатынын және бұл байланыс туралы біздің ғана ойымыз, басқаша ойлайтын адамдар бар, ал біз осыған дейін солай ойладық. Сонымен түпкі санамыздағы ұстанымды өзгерте отырып, нәтижеге оңай жетеміз, әрі ешқандай жалғыздық та болмайды. Ең қызығы, стресс те кетеді, стресс жағдайды анықтайтын лакмустық қағаз іспетті, яғни сана мен түпкі сананың түйіспей қалғанын анықтайды.

	Бұл жай ғана «ақша» болады. Біз ақшаның жай ғана ақша екенін түсінеміз. Бұл нәтижеге іс жүзінде аз уақыттың ішінде жетеміз. Егер басқа әдіс бойынша жүретін болсақ, ерік күші, өзіңмен–өзің күресу сияқты құралдар керек болар еді. Қайғылы жағдай бұл ғана емес. Ең қиыны осы ұстаным кез келген жағдайда жүзеге асырылады. Егер ақшаны жалғыздық деп есептесең, оларға күш–жігер арқылы жеткенде түбінде жалғыздыққа келесің. Неге? Өйткені түпкі сана ұстанымы әрқашан жүзеге асады.

	Егер сенде үлкен ақша болмаса, сенде жалғыздық болмайды. Бірақ, аяқ астынан ақша пайда болса (ұтып алсаңыз немесе басқа да жолмен, өзіңізді– өзіңіз басып, ол ақшаға жетесіз), онда ұстаным жүзеге асады. Түпкі санаңызбен жұмыс істемесеңіз, я жалғыздыққа, я кедейлікке көнуге тура келеді.

	Иә,иә, иә. Бәрі дұрыс. Қандай жағдай болмасын көнесің, жалғыздыққа, не кедейлікке көнуге тура келеді, болмаса өмір бойы стрессте өмір сүресің. Ақшаны қалағандайсың, бірақ ақшаң жоқ немесе керісінше, отбасын жоғалтқың келмейді, ақырында ақша табасың, отбасынды жоғалтасың. Яғни ұстаным, тағы қайталай кетемін – түпкі санадағы шындық. Шындық деп ойлаған нәрсеге сенеміз. Бір қызығы оған тек біз ғана сенеміз.

	Бұл өмірдегі барлық нәрсеге байланысты: ақша, ата–ана мен бала арасындағы қарым–қатынас, өзімізге, махаббатқа, бизнеске қатысты нәрселердің бәріне әсер етеді. Егер біздің ұстанымымыз өзімізге кедергі жасап жатса, бұған қарсы бірдеңе жасауымыз керек.

	Өмірде өз арманын жүзеге асыра алмай адасып жүрген психологиялық ұстанымдары ұқсас адамдар өте көп. Мен оларды ақымақ деп, болмаса өздерінің алдында кінәлі деп есептемес едім. Мен оларға көмектескім келеді. Олардың түпкі санасынан өз тоқтамын тауып алардай куатты құрал бергім келеді.

	Көптеген адамдар өз ұстанымдары бойынша бәрі бірдей деп жаңсақ ойға келеді. Сіздің жеке ұстанымыңыз өзіңізде, өзіңіз қазуыңыз керек. Және ол жай ұстаным емес, «қабынған» ұстаным, ол міндетті түрде өзгеруге дайын.

	Сіздің ұстанымыңыз жақсы да, жаман да емес. Менің әдістемем өмірде өте жаман немесе өте жақсы нәрсе жоқ екенін айтады. Мысалы мен өзімде машина болғанын қалаймын, бірақ ол менде жоқ. Неге жоқ? Өйткені менде ұстаным бар: «Егер машина жүргізсем, онда менің ер азаматым болмайды». Қалай ойлайсыздар, бұл жақсы тоқтам ба, әлде жаман ба?

	Сіз жаман деп ойлауыңыз мүмкін. Жақсы деп те ойлауыңыз әбден мүмкін. Мүмкін менің ер адамым бар, басқасын қаламайтын шығармын. Бұл ұстаным жақсы ма, жаман ба, ешкім де айыра алмайды. Оларды жіктеуге бола ма?

	Өз бойыңыздағы кез келген ұстаным ол жақсы. Тіпті ақшаны Голлум деп ойлаған оқушымның ой–ұстанымы да жақсы. Сіздің түпкі санаңызда нақтылы ұстаным бар екенін сезінудің өзі өсуге түрткі болады. Түпкі санада белгілі бір себептерге байланысты ақшаға деген теріс пікірлі ұстаным қалыптасты. Бірақ ол оны сезінсе, сөйте тұра еш өзгертуге әрекет жасамаса, жүйкесі жұқарып, күйзеліске түседі.

	Дүние басқаша құрылған, менің ісімнің бәрі дұрыс емес деп өзіңізді қатты жазғырасыз. Бүкіл әлем Сіздің көзқарасыңызды түсініп қабылдап тұр деп санайсыз. Мысалы, бар әлем әлсіз әйелді ұруға болады деп ойлайды. Әрине таяқ жеуге мүмкіндігі жоғары адам ол әлсіз әйел. Бірақ бұл аузынан көбігі атқан әлсіз әйел әлемге адамның бәрі де солай ойлау керек екенін дәлелдемейді.

	Жабық тұрған есікті тоқтаусыз қаға беруге болады. Бірақ, егер сіздің санаңызда ақша, бизнес туралы, қызметкерлер және өзіңіз туралы нақты түсініктер болса, оны өзгерту қиынға түседі. Өз бетімізбен әлдебір әдістің көмегінсіз өз ұстанымызды қалай өзгерте аламыз?

	Бизнес серіктесіңіз Сізді аяқтан шалғанын елестетіп көріңіз. Нәтижесінде үлкен қарызға тап болдыңыз. Болған жағдай сіздің өзгеруіңізді талап етеді. Яғни, жағдаятқа байланысты сіз және қызметкерлеріңіз рөлдеріңізді өзгертіп, ойлау бағыты ауысады, автоматты түрде басқа сценарий бойынша қозғаласыз.

	Өзінің түпкі санасын, мінезін өзгертерде кім күйзеліске түскісі келеді? Ешкім де. Тіпті мен де. «Басқаша іс–әрекет жасау керек, өз ұстанымымды өзгертуім керек» екенін түпкі санама қалай жеткізу туралы ерекше ойларым бар.





ҰСТАНЫМ ҚАЙДАН АЛЫНАДЫ?




	Адам ойы, мінезі сәби кезінен санасында өмір бойы қалыптасады. Уақыт өте келе жағдаймен санаса отырып, ұстанымдарды өзгертіп, жаңғыртып отыру керек болады. Оның ішінде ақша, бизнес, тәуекелге баруға байланысты ұстанымдарды өзгертуге тура келіп отырады. Әйтпесе сіз күйзеліске, тіпті ешқашан шыға алмайтын күйзеліс апанына түсіп кетуіңіз мүмкін. Ұстанымыңызды өзгерткіңіз келмесе түпсіз құлдырауды күтіңіз.

	Бұл құлдырау Сізді басқа деңгейге ауыстырады. Егер біз өзімізге жайлы деңгейге, ең бастысы, жылдам ауысқымыз келсе міндетті түрде әрекетке көшуіміз керек! Бұл құлдырауды неге ұзақ күтуіміз керек, не үшін? Өзіңізбен жұмыс істеу үшін тиімдірек құралдарды табу керек.

	Көптеген ұстанымдар бізге балалық шақтан есею және тәрбие кезеңдерінде: не көрдік, не сезіндік, қандай жағдайлармен бетпе–бет келдік – осылардың әсерінен қалыптасады. Баланың түпкі санасы – ақ қағаз сияқты, қоршаған ортаны алғаш кездескен оқиғалар бойынша сезініп, тани бастайды.

	Тәрбиелік көзқарас бойынша, бір қызығы, баланың алатын ұстанымын алдын ала білу мүмкін емес. Тіпті ата–аналар өз қалағанындай белгілі бір «кірпіш» қалағанымен бала оны қабылдамайды.

	Кейде ата–ананың сөздері олардың істерімен қайшы келіп жатады. Әрине, бала әуелі іс–әрекетке бірінші назар аударады. Яғни сөздері, іс–әрекеттері, баламен қарым–қатынастағы адамдар оның болмысын қалыптастырады.

	Адамды отбасы, аудан, қала, мемлекет қоршап тұр. Осының бәрі алынған ұстанымдарға әсер етеді. Негізінде адамды орта емес, адам ортаны өзгерту керек. Ішкі жағдай – сыртқы қалып айнасы. Іштей өзгерсеңіз, айналадағы шындық қоршаған ортаны өзгертесіз. Ақырында, адам осы ортаға үйренеді де, жаңа тоқтамдар қалыптастыра бастайды.

	Үш–төрт жаста бала қоршаған ортаға бейімделіп, игере бастайды. Үш жаста бала тұлға ретінде қалыптасады. Балада жинақталған ұстанымдар жиыны – баланың тұлғалық көрінісі.

	Осы кітапта көрсетілген әдістеменің көмегімен ұстанымды өмір бойы өзгертуге болады.

	Жас адамдарға өзгеру оңайырақ. Олардың түпкі санасы икемді. Ұстанымдарды өзгерткен кезде мидағы нейрондық байланыс өзгереді. Яғни физиологиялық іс–әрекет жүзеге асып, ми өзінің құрылысын өзгертеді.

	Адам есейген сайын өз ұстанымымен ұзақ өмір сүреді. Бұл өзінің қалауы екенін сезіну қиынға түседі. Біздің ұстанымымыз өз қалауымыз екенін білу – өте маңызды.

	Мысалы, менің оқушым өміріндегі өз ұстанымын өзгерткен жанның бірі.

	«Колледжге қалай оқуға түскенім есіме түсті. Мектепте мен ұсқынсыз, сүйкімсіз болдым. Анамның қалағанындай өмір сүрдім, өзімді ұнатпадым. Колледжге түсіп және басқа қалаға келіп басқа өмір жолын таңдадым. Өзгеше болғым келді де, бірінші күннен бастап өмірімді өзгерттім. Маған ештеңе де, еш ойлар да кедергі жасамады».

	Бірақ барлық өзгерістер бұлай оңай бола салмайды. Бұл мысал – ерекше жағдай болып отыр. Оның өзгерісі мәнмәтіннің өзгертуіне байланысты болды. Керісінше қоршаған ортаны өзгертпей–ақ ұстанымды ғана өзгертуге болады. Ол үшін айналаңдағы адамдарды өзгерту керек.

	Басқа адамның іс–әрекетіне қарап отырып, оның ойларын білгіңіз келеді. Оны өзіңізге жақын тартасыз. Сондықтан «Достарыңыз кім екенін айтыңызшы, мен Сіздің кім екеніңізді айтамын»,– деп айтады. Сіздің айналаңыз – Сіздің айнаңыз, яғни олар ішкі жағдайыңыздың айнасы. Соған сәйкес бір сәтте біз өзгереміз де, айналамызды өзгертіп басқа қалаға көшкіміз келетінін түсінеміз. Бәрі айналасын өзгерткісі келеді, бірақ бұл жерде жағдайдан аттап өтіп көше алмай қалған адамдар туралы айтпақпыз.

	Әлдебір себептермен көшу керек деген ой пісіп жетіледі. Ішкі дүниеңізде бұлай істеуге ұстаным қалыптасты.

	Тағы бір мысал. Бұл қыз Master Kit бағдарламасын пайдаланады. Ол Мәскеуге көшкісі келетінінін, бірақ әлдеқандай себептермен көше алмай жүргенін айтты. Ол күнде қайталап «Мен Мәскеуге көшуім керек», «Мен Мәскеуге көшуім керек», – деп айта береді. Не кедергі болып тұр? Бұл мәселе жөнінінен сылтауы жетеді. Мен оған әуелі не үшін көшетініңді түсініп ал, немесе не үшін көшпейтініңді біліп ал. Ал негізінде қала алмастырумен ішкі мәселең өзгермейді, – дедім.

	Шындығында ол мәселені қаладан емес, өзінен тауып алды. Кез келген жерде әртүрлі жағдайға өзгеруге болады. Егер адам өзгеріске дайын болса, ол оңай ғана өз ұстанымын өзгерте алады.

	Түпкі санасында тіпті басқа себеп бар: қала алмастыру немесе көшу емес. Тіпті басқа тілек. Түпкі сана бізді қателесуден қорғап, жағдайдан шығудың жолы бұл емес деп дәлелдегісі келеді. Сондықтан басқа қалаға көшу туралы ой орындалмай жатады.

	Мұндай ұстанымдар адам өмір бойында өзгеріске ұшырауы заңды. Көбінесе адам өмірінде өзгеріс болса, ішінен өзі де өзгеріске бой алдырған.

	Бұл қандай өзгеріс болуы мүмкін? Бұл ажырасу, немесе, керісінше, үйлену, балалы болу немесе қатты сырқаттану болуы мүмкін. Бұл оқиғалар өзінен– өзі ұстанымның өзгеруіне әкеліп соғады. Не болғаны емес, не өзгергені маңызды.

	Өмірде қолайсыз жағдай орын алса, алдымен өзіңізден «Не үшін?» деп сұрауыңыз керек.





КӨҢІЛ–КҮЙ




	Көңіл–күйімізді үнемі бұғауда ұстаймыз. Өзгеден бұрын, алдымен өзімізден жасыруға, барынша сөндіруге тырысамыз. Мен мұны тиімсіз дер едім. Неліктен?

	Өз көңіл–күйін жасыратын адам өте көп емес. Көбінесе көңіл–күйіміздің құбылуынан біз ұялмаймыз.

	Көңіл–күй мен стресс – жеке адамның өсуі мен дамуына зор ынта болып табылады. Мен өз адамдарыма «Егер тілектерің орындалмаған себепті көңіл–күйлерің нашар болып тұрса, –бұл өте керемет!» деймін.

	Егер біз барынша өз көңіл–күйімізді жасыруға тырыссақ, өз–өзімізге қайшы келеміз. Өз көңіл–күйін сөндіріп жүретін адам сүреңсіз өмір сүреді, ештеңеге сенбейді. Оның басымдықтары келесі нәрселер болып табылады: өмір сүруге ақша жеткізу үшін тынымсыз еңбек ете беру керек...

	Көңіл–күйге ерік берсеңіз, ғажайып өзгерістерге жетелейді, болмысты түбегейлі өзгеріске алып келеді. Өз көңіл–күйлеріңізді жасырмаңыздар, онымен рахаттаныңыздар! Көңіл–күйді өз ішіңізде бұғып, жасыруға болмайды. Қанша өзіңіз қаламасаңыз да әйтеуір бір күні стресстың әсерінен сыртқа шығады. Жиналып, жиналып күндердің күнінде «жарылатындай» қасиетке ие болу қаупі жоғары.

	Адамның ерік–жігері қаншалықты дами түссе, соншалықты көңіл–күйін жасыруға тырысады. Бәрібір белгілі бір жағдайларға байланысты бақылауға бағынбай жарылады. Күңіл–күйлеріңізді ішке жасыруға тырыспаңыздар. Темір торда тұрғандай көңіл–күйлеріңізге еркіндік беріңіздер.





КӨҢІЛ–КҮЙ НЕ ҮШІН КЕРЕК?




	Ойлаған ой іске асады, теріс ой ойламасаңыз теріс іс те болмайды, сонымен бірге жағымсыз оқиғалар да болмайды.

	Бірақ мен бұл көзқараспен келіспеймін. Мен біздің барлық ойымыз да керек деп ойлаймын.

	Ойларымыз біздің көңіл–күйіміздің жай–күйін білдіреді. Оның негізін бізбен бірге өмір сүріп жатқан көңіл–күйіміз болып табылады. Біз басқаша сезінуді білмейміз. Бұл үшін біз өз ұстанымымызды өзгертуіміз керек.

	Ұстанымды өзгерту – болмысты басқару құралы болып табылады. Өздеріңізді ыңғайсыз сезініп, ширығып тұрсаңыздар, жабуды жаба тоқымаңыздар. Жақсы ойдың жетегінде кетіп, жағдайға көнуге тырыспаңыздар. Өздеріңізді ыңғайсыз сезінген шақта өзіңізді өзгерту сәті келді деп есептеңіз.

	Мысалы, жеткізушілер уақытында тауарды жеткізбей сүріндірді. Сіз бір миллион табыс таба алмай қалдыңыз. Сізді қолайсыз жағдайға соқтыратын іс болды, өйткені бұл миллионды ойша орын–орнына орналастырып қойдыңыз.

	Сіз өзіңізді жұбата бастайсыз: «Ештеңе етпейді, келесіде бәрі дұрыс болады». Жағымсыз көңіл–күйді қуып, сылап–сыйпайсыз. Дегенмен бұл көңіл–күй сізге нақты жол таңдап, нақты ұстаным орнатуыңызға көмектесетін еді.

	Сол сияқты бізге дене ауырғаны керек. Ауыру арқылы нақты жағдай тезірек және күштірек анықталады. Ауыруды бассаңыз тағы да жағымсыз жағдайды сылап–сыйпайсыз. Бірақ ауыру бір нәрсенің көрсеткіші ретінде керек болады.

	Егер Сіз мәселені, жағдайды талдап түсіне алсаңыз, ауыру тек қазір емес, кейін де мазаламайды. Егер Сіз дәрімен ғана емделсеңіз, ол қайта оралуы мүмкін. Бұл жағдайда Сіздің ұстанымыңыз еш өзгермейді. Сондықтан да көңіл–күй өзгерісін сезіну қажет. Жалпы өз көңіл–күйіңізді бақылау қажет. Саналы да, ойланбастан кейде адамдар өз көңіл–күйін жасырып бағады. Алдымен олар өздерінен жасырады.

	Мысалы, ер адамдар көңіл толқынын жасырады, оны жариялау олар үшін әлсіздік болып табылады. Бұл – олардың ұстанымдары. Сонымен ол өз болмысын толықтай басқара алмайды. Өйткені оны тек көңіл–күй арқылы ғана басқаруға болады.

	Әйелдер оларға қарағанда көңілшек. Егерде өмірде жан ауыртатын оқиғалар болса(жақынынан айрылу, баладан айрылу, сатқындық), ер адам өз көңілшектігін жасырады.

	Ондай адамдарға қарау – өте көңілсіз, өйткені олар толыққанды өмір сүрмейді. Өмір – айналаны, қоршаған ортаны шын көңілмен қабылдау. Біз шын көңілмен қабылдаймыз, өмір сүреміз.

	Көңіл толқыны – қуатты күш, шексіз қуаттың қайнары.

	Тек көңіл–күйімізді қолдана отырып біз адам айтқысыз жетістіктерге, арманымызға жетеміз. Көңіл–күйімізді тұйықтау арқылы күшімізден айрыламыз, мүмкіндіктерімізді шектейміз. Сондықтан көңіл–күйге ерік беру маңызды.

	Алдымен көңіл–күйді жетілдіріп жұмыс істеу қажет. Ол үшін денеңізді бос ұстап, көзді жұмып «Менің көңіл–күйім» деп бірнеше рет қайталап айту керек. Сіз кейбір бейнені көре бастайсыз. Ол не болса сол болуы мүмкін. Еге Сіз бос кеңістік, сұрғылт не ақ фонды көрсеңіз, бұл көңіл–күйдің жоқтығын білдіреді.

	«Маған мұны жасырып көрсетпеу керек еді, бұған себеп те бар еді», деп сөйлей бастайсыз. Қандай себеп екені маңызды емес. Ең бастысы бұл ойды түпкі санаңызға жеткізе білу және ол ой түпкі санаңызға жеткеннен кейін, көңіл–күйіңізді өзіңіз жасырғыңыз келгенін түсінгеннен кейін өзіңізге «Не үшін?» деп сұрақ қойыңыз.

	Сізге жауап келеді. Сізді шошытатын, ол тез және оның шындық екенін түсінесіз. «Маған одан бас тартуым керек еді, өйткені...» деп сөйлейсіз және жауап күтесіз.

	Содан соң: «Бұл менің көңіл–күйім. Көңіл–күйім менің құралым, оны қалай пайдаланамын, өзім білемін. Олар менде бар. Одан бас тартуыма да болады, өйткені (жауап)...бірақ олар менде бар» дейсіз.

	Осылай сіздегі көрініс өзгергенше, өзіңізді бақытты сезінгенше осы сөзді қайталай бересіз. Бұл өте маңызды. Бақытты сәт туғаннан кейін іс барысын талдап жатудың керегі жоқ. Ұмыту керек. Көңіл–күйді сезіну, оймен ешқандай алдыңғы істі еске алмауға тырысу керек. Мүмкіндігінше ерте жатып ұйықтау. Ұйқы кезінде ғана түпкі сана орындалған жұмысты жақсы қабылдайды.

	Оянғанда ойлануға, не немен байланысты екенінін талдауға болады. Бұл сәтте іс барысын ұмытып та кетесіз. Біздің санамызда ол бар ма, жоқ па – маңызды емес. Түпкі санамызда бар ма – сол маңызды. Егер түпкі санамызда ұстаным өзгерсе, біз көңіл–күйімізді сынауға мүмкіндік бергеніміз, ал болмысымызда бұл өте тез білінеді.

	Ең қызығы, Сіз көңіл–күйіңізді өмірде жайбарақат қабылдай бастайсыз. Бұл нақтылы өзгерістерден байқалады.

	Міне, өмірден мысал. Master Kit–те жас жігіт оқыды. Ол көңіл–күйін ашып жүрді. Оның хоббиі – әуесқой футбол болды. Біз жақсы нәтижеге қол жеткіздік, ол өз көңіл–күйіне ерік беріп, барынша ашылғанынан басқа, ол өз айналысатын ісінен өзгерістер байқады. Оған шабуылдаушы орнын сеніп тапсырды. Осыған дейін ол қорғаушы ретінде ойнаған. (бұл орында көңіл– күйдің соншалықты маңызы жоқ.) Ол шабуылшы болуға ұмтылғанмен жаттықтырушы көңіл–күйі ашылғанша ондай мүмкіндік бермеді.

	Көбінесе адам өзінің көңіл–күйін өзінен жасырады. Оны сезінуге өзіне мұрсат бермейді. Мысалдағы жас жігіт өзіндегі өмірде керекті шабуыл мен жек көрушілікті жауып ұстаған. Ол шабуылды қабылдап, оны өзі сезінуге өзіне–өзі рұқсат берді. Сөйтіп, оның көптен бергі арманы орындалып, командада шабуылшы болды. Әрі осы көңіл–күй ғана тілегінің орындалуына жол ашты.

	Екі күн жұмыс істегеннен кейін нәтижеге қол жеткізіп, өзгерістерді байқайсыз.

	Бұдан басқа көңіл–күй жеке өмірде ғана емес, спорт пен бизнесте де маңызы бар.

	Егер басшы, жеке кәсіпкер басқыншылық сезімін кенеттен сезінбесе не болар еді? Ол ақылмен басқара алмас еді. Басқару – қызметкерлер әрекетіне әртүрлі әсер ету. Егер басшы өз көңіл–күйінің бір бөлігін өшірсе, ол ешуақытта қызметкерлеріне объективті кері байланыс беріп, тіл табыса алмас еді.

	Кез келген олқылық әлсіздік ретінде бағаланады. Егер ішімізде бір күмән туса, басқалар оны бірден сезеді. Сондықтан көңіл–күйімізді өзіміз алдымен ашуымыз керек. Сіз өз көңіл–күйіңізді ашпасаңыз бұл кітаптағы еш техника жұмыс істемейді. Ол көңіл–күйге негізделген. Бұл ауызша жаттығу емес, бұл сөздерді қайталау емес. Бұл бастан өткізу, көңіл–күйді сезінгенде ғана жүзеге асады.

	Ең бастысы өз–өзіңізбен жұмыс істегенде өзіңізге қастық жасамайсыз. Біздің түпкі санамыз ешуақытта өзімізге жамандық жасауға жол бермейді, онда өзін–өзі қорғау құралы бар. Қандай жағдай болмасын, өзіңіз қалағандай белгілі бір уақытта өз ойлағаныңыздай болады. Егер үдеріс жарты жолда үзіліп кетсе де ештеңе болмайды.

	Егер сіз пысықтаудан кейін бақытты сәтке жеткенде сіздің түпкі санаңыз басқаша ережелер бойынша өмір сүре бастайды.

	Мысалы, Юля деген қыз кәсіпорында жұмыс істеді. Өзін–өзі пысықтаудан өткізіп еді, оны жұмыстан шығарып жіберді. Бір аптадан кейін өзінің бизнестің қандай тауашасын дамытқысы келетінін түсініп, оған ақша тапты.

	Оны жұмыстан шығарып жібергеніне өкінуге болатын еді, ал шын мәнінде оның түпкі санасы жағымды нәтижеге алып келді.

	Біздің түпкі санамыз әрқашан бізді нәтижелі қорытындыға алып келеді. Алдымызда миллиондаған жолдар жатыр. Олардың әрқайсысы бізді тәжірибеге апарады. Тәжірибе үшін біз осы дүниеге келеміз. Қандай жолды таңдасақ та, ол біздің жолымыз. Біз ол жолмен дұрыс жүріп келеміз. Пысықтаудан кейін біз қабылдаған нәтижеміз ешқашан теріс болмайды.

	КамАЗ туралы оқиғаны есімізге алайық.Біржағынан теріс нәтиже – ауыр апатты көріп отырмыз. Дұрысында бұл ер адам үшін өміріне өзгеріс әкелген жағымды қорытынды болды. Ең бастысы – нәтижесінде адам неге ұмтылса, соған қол жеткізеді.

	Тіпті Сізді жұмыстан шығарып жіберсе де, осы мезетте бұл сізге қажет.

	Ұстанымды өзгерту сәтінде біздің түпкі санамызда сұрақ туындайды: дұрыс нәтижеге қол жеткізу үшін не әрекет істеу керек? Ұстаным қалыптасқан бойда ешқандай іс жоспарын жасап тастауға болмайды. Бұнымен келесі күні, алдағы іс–жоспар туралы түпкі санамызда түсінік пайда болып, қалыптаса бастаған кезде ғана айналысу керек. Түпкі санамен құрылған жоспар әрі оңай, әрі нақты болмақ. Ағынды жағдай пайда болады: бәрі түсінікті болады, керек адамдар, керек жерлер, ұсыныстар кездесетін болады. Бұл сәтте жағымсыз оқиғалар мүлдем басқаша қабылданады. Өзіңіз бұдан қиналмайсыз, қайта басқа ұстанымды іске асыру жолындағы қажетті қадам ретінде қабылдайсыз.

	Мысалы, Юля (жоғары мысалдағы)кәсіпорында еңбек етіп бизнесті қауіпті деп есептеді. Өзімен жұмыс істеп пысықтағаннан кейін, ұстанымын өзгертуімен Юлия өз кәсібін жүргізудің тиімді екеніне көзін жеткізді. Кейбіреу бұл жағымсыз нәтиже деуі мүмкін, бірақ Юля олай ойламай қалыпты жағдай ретінде қабылдап, жаңа ісіне жол тапты. Сол сәттен бастап басқа ұстаным іске асып, бизнес – ақша табу жолы, дербестілігінің танылуы болып анықталды.

	Бұл мысалдан біз адам өз–өзімен жұмыс істей алса, қандай жағдайда да оң нәтижеге алып келетінін көріп отырмыз. Сіз тек өз тілегіңізді, арманыңызды орындауда басқа жолды ғана таңдайсыз.

	Түпкі санаңызбен жұмыс істей отырып, Сіз ішкі ширығудан құтыласыз, саналы түрде өз арманыңызды, тілектеріңізді жоғалтудан қорғанасыз.





КӨҢІЛ–КҮЙДІ ПЫСЫҚТАУ




	Көңіл–күйді пысықтау кезінде біз өз сезімімізді, хәл–күйімізді қадағалап отырамыз. Оны анықтай түсу үшін сұрақтар қоямыз. Оларға жауап бере отырып адам өздігінен талдап, жауабын тауып өз түпкі сана ұстанымдарын қалыптастыра бастайды.

	Ұстаным – қандай да бір жағдайды, шындықты адамның жеке басының сезінуі. Басқаның емес тек өзінің ойы. Тап сол сәтте адамдардың барлығы да өзінше ойлайтындай қабылдайды.

	Бұл жерде мен өз жеке пысықтауымнан мысал келтірейін. Мен ақшаға деген өз көзқарасымды пысықтадым. Менде қорқынышты бейнелер пайда бола бастады. Шамамен мынадай сөздерді айттым: «Міне, бес мың рубль, ол қандай?»

	Мен көңілшек адаммын. Менің басымда жыландар бейнесі пайда болды. Менде аса қорқынышты бейнелер туа бастады: бейне бір шағын жыландар бойымды баурап, аузыма ене бастады. Мен расымен шошынып, бір сәттік кісітөзгісіз азапқа түстім. Оларды қағып тастағым келді. Бірақ менің санамда: «ол деген ақша ғой, оны қалай қағып тастай аламын. Олар маған керек емесм пе?!» деген ой тұрды. Мен екіұдай күйге түстім. Түпкі сана мен сананың қарама–қайшылығы психологиялық жайсыздықтан мені екіге бөліп тастады. Бірақ мен әдістеме бойынша пысықтау әдістерін қолданып, керек сұрақтардың бірінен соң бірін айта бастадым.

	Бір сәтте көп адам бастан кешірген ең бақытты шақты сезіндім. Сондай–ақ бастапқыда үймелеген шағын жыландар аз уақытта бал араларына айналды, тіпті бал арасы омартасы пайда болды. Бұл кішкентай аралар құрттай банкімен бал әкеліп тура аузыма құйып жатты.

	Шындығында мұндай бейнені саналы сезіммен еш ойлап таба алмайсың. Мұндай кішкентай араларды көруге қиял жетпес еді.

	Яғни болмысымызда ақшаға көзқарасымыз оң емес, ал біз басқа өмір туралы саналы түрде ойлаймыз. Және бұл тамаша – армандау, бірақ түпкі сана пен сананы қатар алып жүруге үйрену керек.





ҰСТАНЫМДЫ ҚАЛАЙ ӨЗГЕРТУГЕ (ТРАНСФОРМАЦИЯЛАУҒА) БОЛАДЫ?




	Бұл әрине кітаптың ең қызықты тұсы. Неге? Өйткені бізді қоршаған орта – біздің болмысымыздың нәтижесі екенін білеміз. Бірақ іштей өзгеру айнала болмысымызды өзгерту үшін керек дегенді сирек естиміз.

	Көп тараған сөз тіркесі: «Өзіңді қабылда, өзіңді сүй». Болмаса айналаңызды өзгертіңіз. Өзгертуге болады, әрине, бірақ көбінесе туысқандар мен жұмысқа байланысты өзара түсініспеушіліктер болып қалады. Немесе Сіз өзге ортада өзіңізді ыңғайсыз сезінесіз.

	Ал нәтиже жайлылық пен рахат арқылы келу керек екенін айттық. Сондықтан ұстанымды өмір арқылы емес, өмір сүру арқылы қалыптастыру керек.

	Өмір сүру деген не? Бұл – эмоциялық уайым. Әдетте ол 30–40 минутқа созылады. Дәл осы уайым кезінде өмірде кездесетін нәрселерді басқаша қабылдауға болатынын ұғынып–сезіне бастаймыз.

	Анығында пысықтау – бұл өзін–өзі жаттықтырудың бір түрі, уайымдаудың белгілі бір сәттерінде нақтылы сұрақтар қойып жүру.

	Дәл қазір маңыздысы – сұрақ ауқымы мен сұрақтың дұрыс қойылуын ескеру керек(сұрақтар сіздің сезінуіңізбен сәйкес келу керек).

	Адамның сезінуі оның іс әрекеттері мен бет жүзінен анықталады. Сол сияқты ол не көріп тұрғанын, не сезінгенін айтады.

	Сонымен, пысықтау – бұл адамның өзіне жүйелі түрде және дұрыс сұрақтар қоя алуы және ол басқаша да болуы ықтимал. Ең бастысы белгілі бір эмоциялық уайымда! Түпкі санамен жұмыс жасау басқаларынан өзгеше.

	Біз күткенімізден басқа белгілі бір іс–әрекеттер бар. Сонымен пысықтау барысы – өзгеруге болатынын мойындау мен себептерін табу.

	Біз тар ауқымда ойлаймыз. Ұстаным сол ойланудың тарлығы. Бұл жаман емес. Пысықтау кезінде біз ұстанымды мықты шындық деп есептейміз.

	Мысалы адам пысықтау кезінде ақша бұл лас нәрсе екенін көреді де, оны өзге адамдарға дәлелдей бастайды. Оны тәнімен сезіне бастайды.

	Пысықтау осылай сезіну себебін анықтайтын нәрсе. Пысықтаудан өтіп жатқан адам нақты себептермен осылай сезінді және басқаша да сезінуге болатынын түсінеді.

	Бәрін түсінген кезде кенет санасы жарқ ете қалғандай болды. Өте жағымды көңіл–күйді бастан өткереді. Ең болмағанда бұл жайбарақат күй кеше. Көптен іздеген нәрсеңді тауып алғандай жеңілдеуді сезінесіз. Бұл пысықтаудың аяқталғанын білдіреді.

	Сонымен қатар мұндай жағдай 100%–дық көрсеткіште нәтижесін береді. Өте жылдам, бір апта көлемінде өзгерістер біліне бастайды.

	Инсайттық сәт білінбесе нәтиже туралы айтудың қажеті жоқ. Бұл жағдайда оған кепілдік берілмейді.

	Пысықтау кезеңдерін жан–тәніңмен және көңіл–күйіңмен сезінгенде ғана оң нәтижеге қол жеткізуге болады. Алдымен жайбарақат күй, денедегі ширығу: кеудедегі қысым, тыныстың тарылғаны, аяқты сезінбеу. Содан–соң ең бақытты сәт – эйфория, инсайт.

	Егер осы үш кезең білінсе, ескі әлемнің жаңа кейіпкері ретінде қайта өзгеруге кепілдік беруге болады.

	Кейде ата–анамен туған түсініспеушіліктен қаржылық қиындықтар болып жатады. Бұған дәлел ретінде айтарым: бір танысым өз әкесімен қаражат жөнінде сөзге келіп қалушы еді. Шындығында ата–анамен қарым–қатынас ақшамен тікелей байланысты. Ата–ана бізге дене – материя берді. Біз оны материя көзі ретінде қабылдаймыз. Ал ата–аналармен дауласу қаржылық мәселелерге көп әсер етеді. Яғни ата–анамен, материя көзімен келіспеушілік болған кезде ақшаны көрмейміз. Бірақ ұстанымдар әрбір жеке адамға тән болып келеді. Біздің әрқайсысымыз қалаған ақшаға қол жеткізе алмауымыздың өз себептері бар екенін білеміз.

	Мен де осындай өмірлік жағдайдан өттім. Маған анам ренжіген болатын. Ол өзін бағаламайды деп ойлады. Ал мен оның өмірге деген көзқарасын, өмірлік ұстанымдарын қабылдамадым. Қабылдағым келмейді. Жалпы ата–анамды қабылдамадым.

	Біз ата–анамызды қабылдамасақ, қарама–қарсы қозғалыста боламыз. Бұл жаман емес. Ешқашан, қазір де өзімді айыпты санамаймын. Біз ата– анамызды қабылдағанда материямен келіспейміз. Бәрін өзі ойлағандай орындағысы келіп тұратын кішкентай баланың шолжаңдауы сияқты. Бұл жағдайда материяны қабылдамау тікелей ақшаға байланысты білінеді.

	Өмірде болып жатқан оқиғалардың бәрінің біз үшін маңызы зор. Біз бұл шындықпен алысып, оны жоққа шығарам деп жүргенде, өмірдегі жағымсыз оқиғалардың себебін анықтай алмаймыз. Егер Сіз маған: «Бірдеңеге қол жеткізейін, я бірдеңе алғым келсе неге менің жолым болмайтынын түсінбеймін»,– десеңіз, мен Сізге: «Яғни Сіз түпкі санаңызбен бұны қаламайсыз. Бұл тілекті қабылдамайсыз» – деп жауап берер едім. Сіз тілектеріңізді қабылдаған жағдайда ғана оның себептерін түсіне бастайсыз.

	Мұндай түсінікке пысықтау арқылы, жан–дүниеңізден өткізу арқылы қол жеткізесіз. Бұл аутотренинг емес. Мен Сізге көңіл–күйлік уайымды бастан өткеріп, жағдайды сезініп, әрекет пен әрекетсіздіктің себебін анықтау керектігін ұсынамын.

	Егер осы себептерді тапсаңыз, оларды өзгертуі мүмкіндіні туады. Себебін табу үшін өзіңізді қалай ұстау керек екенін түсінуіңіз керек. Бұл – аксиома.

	Жетістікке жетпеуге болатын еді. Ақшаны қаламауға болатын еді.

	Анаңның солай әңгімелесуін қалауыңа болатын еді.

	Пысықтаудың ең бірінші сатысы – бұл «мүмкін еді» дегенге өзіңізге рұқсат беру.

	Сонда ғана Сіз жағдайды аяғына дейін түсінгеніңіз болып табылады, енді себептерін іздесеңіз де болады.

	Сіз әрекет пен әрекетсіздікті түсінбейінше, Сіз себебін еш таба алмайсыз. Сіз:

	«Мен үшін бұл қалай мүмкін боларын білмей таңмын, бұлай болуы мүмкін емес, менің ақша керек қылмауым мүмкін емес»,– дейсіз.

	Бұл позиция – өзін–өзі айыптау позициясы. Айыптау бұл кінә сезімі. Ол да себебін табуға кедергі келтіреді. Кінә сезімі теріс құрылғы болып табылады. Сіз өзіңізді кінәлай отырып, өз болмысыңызды басқару тетігінен айрылып қаласыз. Кінә сезімі тұрғанда түсінуге ешқандай жол қалмайды да, барлық себеп жұмбақ болып қалады. Сізге өзіңізді кінәлі сезіну ыңғайсыз, сондықтан бүкіл себепті автоматты түрде жасырасыз.

	Біреуді немесе бір нәрсені кінәлау арқылы Сіз жауапкершілікті аудара саласыз. Тіпті өзіңізді кәнәласаңыз да жауапкершілікті аударасыз. Яғни Сіз түпкі санаңызды қабылдамайсыз. Кез келген әрекет не әрекетсіздік – Сіздің түпкі санаңыздың таңдауы. Сіздің түпкі санаңыз нені қаласа, соны қабылдау керек.

	Тілек бұл қасиетті ұғым. Сол үшін Сіз өмірге келдіңіз.

	Ең бастысы түсіну керек: Сізде мүмкіндік бар. Сонымен бірге қалауға себебіңіз бар. Бірақ Сіз әуелі себебін тауып, содан кейін өзіңізге «Болады» дей алмайсыз. Кінә сезімі жүрген жерде себеп ешқашан табылмайды.

	Өзіңіз қалап, ұмтылғанда ғана себебін таба аласыз. Жай ғана «Болатын еді, маған болатын еді».

	Мысалы мен сіңілімді ренжіттім. Бұдан мен ыңғайсыз сезімде тұрмын, неге оны ренжітуім керек болды, түсінбеймін және өзімді қатты кінәлап тұрмын. Бірақ мен: «оны ренжіту маған керек болды, неге екенін білмеймін, ренжіту керек». Бұл ренжу сіңіліме де қажет еді. Қатар өрбу заңдылығы. Біз сіңіліміздің реніш себебін іздемейміз, бізге ол маңызды емес. Тек оның бар екенін білеміз. Біздің себебіміз де бар. Сол себепті тапқан бойда жеңілдеп сала беремін.

	Өмірде қанша адам бар, соның бірі иығымды қағып кетсе, мен өз ойыма, ал ол өз ойына шомып кете береді. Мені соғып кетуге оның өзіндік себебі бар, ал менің өзімдік себебім. Ғалам бұны біріктірді. Бірге орындалып жатқан өмірдегі ғажап дүние.

	Әр уақыт солай. Егер екі адам келіспеушілік жағдайға түсіп қалса, әрқайсысынан жеке–жеке сұрау керек. Қандай себептері бар екенін анықтаған жөн. Ол болады және әрқайсысының әртүрлі себептері болады.

	Менің оқушым: «Менде мынадай жағдай болды. Менің құрбым Ирина үйге қонуға қонаққа келді. Ертеңгісін өзімізді тәртіпке келтіріп жатырмыз. Ирина кеуіп жатқан менің тушымды алып былай дейді:

	– Сенің тушың біртүрлі жаман екен.

	– Иә, білемін. Ирина:

	– Тушь жаман, түйіршіктері кедергі жасап жатыр.

	– Орнына қой, қолданбай–ақ қой.

	– Бірдеңе істеуге болады ғой, маған бояну керек. Сенде кілең жақсы нәрселер болатын еді ғой. Тушыңа не болған?

	Егер Ираға бірдеңе жақпай қалса, дымы қалмай ренжиді. Жалпы мен жақсы тушь ала алмағаныма ренжідім, ал құрбым оған жағдай жасамағаныма ренжіді. Біз келіспей қалдық. Бірақ оған әрқайсысымыздың өз себебіміз болды. Ира жай ғана өз ортасының оны ұнататынын сезінуді қалады, ал менде қаржы мәселесі тұрды. Қосымша қозғаушы күш – тушьқа ақшаны қалай табу».

	Бұл өмірдегі жағдайлардың қатар өрбитіні туралы айқын мысал.

	Және бір мысал – ерлі–зайыпты адамдардың арасында болған жағдай. Араларында келіспеушілік болды. Бұл екеуіне де пысықтау жүргізу керек деген сөз емес. Пысықтаумен тек біреуі ғана айналысады. Қатар өрбу заңы бойынша әйелінде қалыптасу жүретін болса, күйеуінде де қалыптаса бастайды. Бұл керемет!

	Әр адамның өз болмысы бар. Егер біз бәріміз себептерімізді қалыптастыра алсақ, адамзаттың жағдайы жақсарады.

	Егер адам оқиғалардың ішкі себептерін қалыптастырса, оның айналасындағылар да өзгере бастайды. Адамды қоршаған орта – оның ішкі дүниесінің айнасы.

	Мен естіген бір оқиғамен бөлісейін. Үндістанда тәтті тамырлық өнім бататпен қоректенетін маймылдар тұратын аралдар бар. Жерден қазып алады және онымен қоректенеді. Ғалымдардың бір тобы маймылдың бір баласын алып, оны таза жуылған бататпен тамақтандырады. Бір күні оны джунглиге жібереді. Бататты жуып жеуге әдеттенген маймыл азығын қазып алып, өзенге жуып–шайып жеді. Оны көрген басқа маймыл да солай істеді. Оған жуылған батат жеу ұнады. Нәтижесінде аралдардағы барлық маймылдар бататты жуып жейтін болды. Ақпарат тарап кетті.

	Біз ортақ ақпараттық кеңістікте тұрып жатырмыз. Егер өз ішкі дүниемізді өзгертсек, айнала әлемімізді де өзгерте аламыз. Біз – әлемнің бір бөлігіміз. Әлем – біздің бір бөлігіміз.

	Мысалы, бір ғалым өзіне ерекше эксперимент жасады: қоршаған ортаны өзгерту мақсатында өзіне пысықтау жұмысын жүргізе бастады. Эксперимент ретінде психикалық емханаға жиі барып тұрды. Бірақ науқастармен еш байланысқа түспеді. Өз алдына жеке, өзін пысықтады. Аз уақыттан кейін науқастар ауруынан айығып, қалыпты адамдарға айналды.

	Мысалдан көретініміз қоршаған ортаны өздігімізден өзгерте аламыз. Әйтсе де жеке басымызға қатысты нәрселер: біздің ақшамыз, қарым– қатынасымыз, денсаулығымыз пысықтауға жеңіл. Жеке басымыздағы өзгерісті, пысықтауды көңілімізден айқынырақ сезінеміз. Көңіл–күй айқын болған сайын, соғұрлым оңай болмақ. Сондықтан бәрін қатарынан өзгерте беруге болмайды, дәл осы шақта керек нәрсемен жұмыс істеу маңызды.

	Мысалы, бүгін ақша бойынша жұмыс, ертең қарым–қатынас туралы ой толғандырады. Ең өзекті мәселемен ғана айналысыңыздар.

	Маған адамдардың алдымен ақша мәселесімен айналысуды бастауы ұнайды. Өйткені әр адам ақшаға қатысты қуатты көңіл–күй сезімін өткереді. Сондықтан ақшамен пысықтау жұмысын жүргізу ең оңай тәсіл.

	Кез келген нәрсені пысықтаудан өткізуге болады. Йогтардың көпжылдық тәжірибесінен өткен левитациясы да пысықтау болып табылады. Баршамызға ортақ ерекшелік – біз ұшпаймыз, есесіне екі аяқпен жүре аламыз. Бұны левитациядан өткізу үшін йогқа 40 жыл керек болар еді. Ол оны орындайды. Бұл дәлелденген шындық. Ұшу мүмкін емес дегенді сендіретін дүниелер көп. Сондықтан оған сену қиын. Бұл ұстанымды қалыптастыру үшін біраз рухани жаттығулар керек.

	Сенім болған жерде ұстанымды қалыптастыру да оңай болмақ.

	Бұл әдістемеге өте қолайлы құрал ретінде қараймын. Сондықтан оны кез келген ойын құралына айналдыруды қаламаймын.

	Бұл құралмен өз арманын іске асыруға болады. Бұл өте тез, жеңіл және нәтижелі іске асады.

	Одан әрі қарай шеберлігіңізді дамыта беруге болады. Ал бірден «ұшудан» бастасаңыз нәтиже оңай келмейді, сонымен қатар өзіңізге сеніміңізді жоғалтасыз.

	Ең маңыздысы бұл әдістеменің нәтижесін көру. Сонда оны қалай пайдалану керек екенін түсінетін боласыз.

	Бұл әдістемеде сенім маңызды. Біз өзімізбен болып жатқан нәрсеге сенсек, ол жұмыс істейді. Пысықтау нәтижесінде белгілі бір оқиғаларға сеніміңізді өзгертетін боласыз. Сондықтан Сіз өміріңізде неғұрлым нәтижеге қол жеткізгеніңізді көбірек көрсеңіз, соғұрлым пысықтаумен көбірек айналысуыңызға мүмкіндік туады.

	Егер өзгеріске сенбесеңіз, қарсылық білдірсеңіз, Сізге қиын болады.

	Мысалы, қатаң дін шеңберінде тәрбиелерген адамға өз сенімін өзгерту, ой өрісін кеңейту қиынға түседі. Өзінен жауапкершілікті алып тастау үшін адам өзін солай сезінгісі келеді. Ол солай істесе өзінің басындағы жауапкершілікті сезінбейді. Бұл бір жағынан дұрыс. Сенім өте күшті нәрсе. Осылай бір нәтижеге жетуге болады. Және бұл керемет.

	Мұндайда жеке бас ерекшелігі де білінеді. Одан қашып құтылмайсың.

	Егер адам жеке ерекшелігінен айырылатын болса, ол шаблонмен ғана жұмыс істейтін роботқа айналар еді. Жеке адам қоғамдық ұстанымдармен қақтығысып қалғанда, қарама қайшылық пайда болып, одан өмір бойы шыға алмас күйлеліске тап болар еді.

	Сондықтан әр баланы еркіндікте тәрбиелеу керек деп кеңес беремін. Бала өзі таңдап, оған өзі жауапкершілікпен қарауына мүмкіншілік беру керек. Сонда оның ой өрісі кең болады. Ол қалай істесем де дұрыс, қандай жағдайда да табыс күтіп тұрады дегенді ұғыну керек. Ол мүмкіндігі мол адам болып дамиды. Оған бәріне сену оңай. Оның ішкі дүниесі ештеңеге қарсыласпайды.

	Бірақ біз жиі шектеулі тәрбиемен жолығып жатамыз. Әсіресе сөз діни отбасы туралы болса. Мұндай тәрбиемен әрі қарай бұл адамға оңай болмайды. Өйткені өзінің болмысын басқару үшін алдында миллиондаған нұсқалар бар екенін білу керек. Әр нұсқа түсінік бойынша түпкі сана үшін тиімді. Түпкі сана таңдауы әр уақытта дұрыс.

	Егер ата–аналардың өзінде баласының жетістігі үшін ұстаным болатын болса, ол міндетті түрде өз жолын табады. Тәрбие кезінде баланың таңдаған кез– келген жолы табысқа әкелетініне сену – ең басты ұстаным.

	Егер баланы үнемі сынап, мінеп, шектеумен ұстаса, баланың жеке дүниесі мен шаблон, ережелер арасында бітпейтін күреске айналар еді. Бұл күрес оның бүкіл күш–қаруын жойып жібреді. Өз жолын іздеудің орнына ол айналадағы адамдармен күреседі. Бұл өте өкінішті. Бұл жағдайда кінә қосылады. Ата–аналар баланы кінәлайды, өздерін дұрыс тәрбие бермедік деп кінәлайды. Бала өзін–өзі жоғалтады, ата–анасына қатысты онда кінәлылық сезімі оянады. Кінә екі жақтан қысқанда өз болмысын басқаруға теріс әсерін тигізеді.

	Біздің жанымыз бен тәніміз (материямыз) бар. Жан – бұл өзіңіз, жеке басыңыз, ал Сіздің денеңіз және ата–анаңыз – бұл материя. Яғни Сіз ата– анаңыздан бас тартқанда материядан бас тартасыз. Сіз екі ұдай сезімді түсініп қабылдаған сәтте өзіңіз де, Сіздің жаныңыз да, материяның да маңызды екенін түсінесіз. Бұның біреуін лақтырып тастау мүмкін емес, бірінен–бірі басым болмайды. Тек ата–ана қалауымен өмір сүруге болмайды, онда Сіз өзіңізді жоғалтасыз, жаныңызды жоққа шығарасыз. Бірақ ата–ананы және материяны жоққа шығару мүмкін емес, тек жанмен ғана өмір сүру мүмкін емес, жеке өзіңіз ғана қалу да мүмкін емес.

	Бұл екіжақтылықты (дуальдықты) бастан кешкенде бәрі өз орнына тұрады. Ата–анаңыздың жалғыз мақсаты – Сіздің бақытта болуыңыз екенін түсінесіз. Ал Сіздің мақсатыңыз – олардың Сізге материяны бергені үшін алғыс айту.

	Ата–анаңыз Сізге өмір берді. Егер ата–ана тәрбиеге байланысты әлдебір шаблон ойлап тауып жатса, оны біз өзіміз қалаймыз. Бұны ешуақытта теріске шығаруға болмайды. «Мен ешуақытта бұлай істей алмаймын, өйткені мені солай тәрбиелеген», деп ата–ананы кінәлау оңай. Бірақ екі жақтылықты түсіну керек: ата–ана жауапкершілігімен қатар Сіз де жауаптысыз. Бұл – қатар өрбу заңдылығы. Сіз ата–ана солай тәрбиелегенін қаладыңыз, ал ата–ана солай тәрбиелегісі келді.

	Олардың өз себебі бар, ал Сіздің өз себебеңіз бар. Және осы себептерді түсініп оны қалыптастыруыңызға болады.





ҚАЙТА ҚАЛЫПТАСТЫРУ КЕЗЕҢДЕРІ




	Бұл кітап ақша жайлы болғандықтан, ұстанымдарды қалыптастыруды ақшаны мысалға алып отырып түсіндірейін. Өз тәжірибемнен айтамын.

	Мен ара мен жылан туралы мысалды келтірдім. Нақты ақша туралы қызық та, айқын мысал.

	Мен ақша бейнесін қалай пысықтадым: біріншіден мен ақшаға қатысым қандай, ақша туралы не сезінемін деп өзімнен сұрадым. Әрі қарай, мені ақшада не ұялтады, мені не толғандырады? – деп ойландым.

	Бұл бірінші кезеңнің басы. Бұл жерде ақшаға қатысты өз ойыңызды жасырмай айтуыңыз керек: өзіңізде ақшаға қатысты қандай қандай күй болып, ақшаға қатысты қандай мәселелер туындап жатады? Бұл кезде дене жағдайы орташа жайбарақаттықта болады. Біз отырып алып достарымызбен мылжыңдасып отырғандай күйдеміз.

	Мәселемізді тіпті жайбарақат айтып, өз сұранысымызды хабарлай саламыз:

	«Менде ақша жағы қиын болып тұр. Олар тұрақты келіп тұрмайды, біресе келеді, біресе кетеді».

	Менде мынадай жағдай болды. Бұл менің мәселем болатын. Менің сұранысым: «Менде ай сайын тұрақты ақша болып тұрғанын қалаймын. Және ол күнделікті жұмсайтын ақшамнан асып жатуы керек». Алғашқы кезең жайбарақаттығымен ерекшеленеді. Бірінші кезең мақсаты адамды пысықтауға кедергі келтіретін жайбарақаттықтан алып шығу.

	Ұстанымдарды жайбарақат айтып отырғанда біздің түпкі санамыз жабық көңіл күйді байқамаймыз.

	Біздің түпкі санамыз жүйкеміз ширыға бастағанда ашылады. Бұл кезеңнің мақсаты – осылай жүйке жүйесін ширықтыру.

	Жүйке жүйесіне қозғау салу – жұмыстың екінші кезеңі. Бұған қол жеткізу үшін әдістеме қолдану барысындағы ең жағымсыз техниканы пайдаланамыз. Мысалы, адамның саналы тілегі 300 мың табыс табу, ал табатыны 100 мың. Осы әдістеменің аксиомасына сүйеніп, былай дейміз:

	«Сонымен мен қазір жүз мың табамын, үш жүз мың тапқым келеді. Үш жүз мың бар ма?», –«Жоқ», «Ақшаның жоқтығы рас болса, сол ақшаны түпкі санаңызбен қалаған жоқсыз». Сол кезде адамда жүйке жүйесі сыр бере бастайды. Бұл бәріміз үшін маңызды. Жүйкеге күш салудан қорықпаңыз.

	Екінші кезеңде тамақ кеуіп, кеудені қысып, ішімізде қолайсыз сезім пайда болып, қолымыз зілдей, аяғымыз мақта тәріздес, тіпті сезінбейтін жағдайды денемізбен сеземіз. Кейбір физикалық сипаттар пайда болады.

	Белгілі бір уақытта тіпті бас ауыра бастау мүмкін. Бас ауырған сәт кінәлі сезімді, қарсылықты білдіреді. Бас ауыруы дұрыс емес. Ал басқа сезімдер іс–ірекет барысы дұрыс жүріп жатқанын көрсетеді.

	Жүйке жүйесінде өзгеріс болып жатқанда көзін жұмып, өзгеше қалыпта тұру керек. Егер бұған дейін ашық қалыпта отырса, көзін, аузын жаба бастаса, іс– әрекеттің дұрыс жүріп жатқаны.

	Осы сәтте ең маңызды деген сұрақтарды қоя бастаймыз.

	Пысықтау мақсаты осы жүйке жүйесінің қысымынан көмекші сұрақтар арқылы өзгертуге бейімделген ұстанымыңа жету. Ұстаным өзгерген бойда Сіз басқа физикалық сезімді бастан өткере бастайсыз: жеңілдейсіз, кіндік тұсыңызда жеңіл қысым байқайсыз, бірақ ол жағымды бола бастайды. Адреналинді лақтырып тастағандай сезімде боласыз.

	Бұл эйфория. Сіз бұған жеткен бойда Сіздің ұстанымыңыз қалыптасты деп айтуға болады және бұл болмысыңызда білінеді.

	Тәніңізбен, жаныңызбен болған өзіңіз байқаған өзгерістердің маңызы зор. Менде эйфория байқалған кезде іс–әрекет аяқталғанын сеземін, сол сәтте басқа бейнелер көріне бастайды. Бұл кезде жағымды көңіл күйді тіркеп қою керек. Оны ұзағырақ сезінуге, бастан өткізуге тырысу керек. Сондай жағдайда ұзақ болғыңыз келеді. Қандай жағдайда болсада одан басқа күйге ауысуға болмайды.

	Өздеріне күмәнмен қарайтын, өзіне сенбейтін адамдар кездеседі, олар өздерінен әлі де бірдеңе іздеуге тырысады. Бұл кезеңде бұлай істеуге болмайды. Осы ұстанымның өзгеру нәтижесін алу үшін жақсы көңіл күйді сезіну керек. Бұл пысықтаудың үшінші кезеңі. Егер Сіз басқа ұстанымдарыңызды өзгерткіңіз келсе, екі–үш күннен кейін қолға алу керек.





ҰСТАНЫМНЫҢ ҚАЛЫПТАСҚАНЫН ҚАЛАЙ ТҮСІНУГЕ БОЛАДЫ




	Өз басымнан мысал келтіргім келеді. Мен көпке дейін әкемді қабылдай алмадым. Мен оны шын мәнінде жек көрдім. Жек көрдім деген жай айтылған сөз. Мен оған ең жағымсыз адам ретінде қарадым. Өзіммен жүргізген пысықтаудан кейін әкеме басқаша қарай бастадым. Маған әкемнің жаман болғаны ыңғайлы екен. Неге? Өйткені анам маған көңіл бөлсе екен дедім. Анам маған және сіңліме көңілін бөлгенін қалағаныма өзімді кінәлі санадым. Әкеме көңіл бөлгенін қаламадым. Ол үшін мен не істеуім керек? Әкем жаман болуы керек.

	Мен не істедім? Мен олардың өмірін бұзғым келді. Жеті жасымда оларды айырып жібердім, аз уақыт олар бөлек тұрды. Он төрт жасымда да оларды айырдым. Неге? Өйткені анам маған көңіл бөлсе дедім. Әкемді керек емес элемент жөнінде шығарып тастағым келді. Менің әрі қарай ойлағаным: анам маған аз көңіл бөледі. Бірақ бұл менің ұстанымым: «Егер әкем болмаса, анам ғана қарайды». Шындығында бұл олай емес. Мен шын жүрегіммен егер біздің өмірімізде әкем болмаса, анам маған қарайды деп ойладым.

	Сондықтан, ата–анамыз қандай адамдар, олар бізден нені талап етеді, соны ұмытпауымыз керек.

	Бұлай қалауымыздың да себебі бар. Бұл себептерді көптеп келтіруге болады. Өйткені қанша адам болса, сонша себеп бар. Әр адамның өз себебі болады. Оны қалай түсінуге болады? Оны өзіңізде қалай пысықтауға болатынын айтамын. Көздеріңізді жұмып, өздеріңізге, ата–аналарыңызға қарайсыздар. Араларыңызда бірдеңе бар екенін көріп сезе бастайсыздар.

	Қандай түсте, оған көңіл күй қандай әсер еткені маңызды. Бәрінен бұрын оның өкпе–реніші болады. «Менің бұлай өз ата–анама қатысты сезінуіме болады, менің басымнан өткеруіме болады, оны қалауыма себептер бар», деп айта бастау керек. Осылай айтқан соң бар жан дүниеңізбен сізге солай істеуге болатынын түсінесіз де «Не үшін бұны басымнан өткізуім керек еді?», – деген сұрақ қоясыз.

	Ауқымды, өте тез келген жауап: қандай да бір өмірлік жағдай еске түсіп, немесе жай жауап, немесе сезімдер арқылы оның келгенін түсінесіз. Тағы да нәтижені бекітіп қоямыз. «Маған бұны ата–анама қатысты басымнан өткеруіме болады, өйткені...», – деп сөйлеп, басыңызға келген жауапты айтасыз.

	Мысалы: «менің бұлай ата–анама қатысты сезінуіме болды, себебі анамның маған қарағанын қаладым». Яғни әкеме деген жиіркенішімді сезіну арқылы, анамның көңілін өзіме аударуым керек болды. Мұны мысал ретінде айтып отырмын. Одан кейін бірнеше рет сөзді қайталағаннан кейін: «Бұл анамның өзім қалағандай көңілін аударудың жалғыз жолы деп шештім. Иә, жалғыз жол екенін мен шештім, солай, маған солай істеуге болатын еді», дейсіз. Ең маңызды сөз: «Иә, маған солай істеуге болатын еді». Бұны өзіміз қалағанымыз үшін кінәлаудың қажеті жоқ. «Мен солай шештім, өйткені мен соны қалаймын». Бұл сөздерді біздің көңіл–күйіміз өзгергенше айта береміз.

	Көңіл–күйіңіздің көтерілгенін, инсайт, қуаныш, жеңілдік, еркіндікті сезінсеңіз бұл ата–анаңызға қатысты ұстанымыздың орындалғаны, қалыптасқаны. Бұл күйді сезінгенше қайталап айта беру керек: «Маған бұлай істеуге болатын еді, бірақ мен анамның көңілін аударудың жалғыз жолы деп шештім». Бұл пысықтау ата–аналарға қатысты.





БАСҚА АДАМНЫҢ ҰСТАНЫМЫН МЕҢГЕРУГЕ БОЛА МА?




	Пысықтау кезінде басқа бірінші келген жауап ең дұрыс жауап. Бұлай болуы қисынды. Келген жауаптар алғашында сандырақ болып көрінуі мүмкін, сол сәтте Сіз өзіңізге сенбейсіз. Бұлай болуы мүмкін еместей көрінеді.

	Пысықтау кезінде Сізді қадағалап отыратын адам керек. Бұл жерде болған оқиғаны өз бетімен талдау маңызды емес, тек жай ғана сөйлеп, басқа адамға айтып беріп, оның талдап, қорытындылағанын тыңдау маңызды.

	Бірінші байланыстар – ол сіздің сұрақтарыңызға берілетін жауаптар. Бұны растау оңай. Мысалы, ауру жайлы пысықтауды алайық. Егер Сіздің бір жеріңіз ауырып тұрса, бұл немен байланысты екенін өзіңізден сұраңыз. Қарапайым сұрақ. «Бұл неге байланысты? Менің ауруым неге байланысты?» сол сәтте жауап келеді. Ол байланыссыз болып көрінуі мүмкін. Мысалы, адамның тісі ауырды, ол өзіне сұрақ қояды: «Бұл неге байланысты?» Бірден, сол сәтте жауап алады: «Менде бизнесте мәселе туындап тұр, ол туралы ойлағым келмейді, мен тісім ауырғанын қаладым, өйткені ол мені бизнестегі мәселеден көңілімді аударса дедім, өйткені бизнес мәселесін тіс ауруындай көтере алмаймын». Яғни ол қолайсыз. Неғұрлым қолайсыз болған сайын, соғұрлым бизнестен көңілімді аулақтатады. Бұл арада қандай байланыс болуы мүмкін? Бірақ бұл жауап Сізге алғашқы секундта, бірінші кезекте келді. Және ол дұрыс жауап. Оны пысықтау керек. Ең қызығы міндетті түрде бұдан қатты жүйкелік ширығу болады.

	Егер Сіз жауапты жеп–жеңіл айтсаңыз, мысалы: «Иә, менің тісім ауырып тұр, өйткені ауа райы жаман», болжаймыз– Жоқ, бұл жауап «Неге?», деген сұраққа жауап, ал бізге «Не үшін?», деген сұраққа жауап келетін күндер болады. Мысалы, «Менің тістерім не үшін ауырады?». Жауап: «Өзімді қалай жақсы көретінімді сезіну үшін. Дәрігерге барып, өзіме қандай да бір көңіл бөлуім үшін, осылай өзімді қалай жақсы көретінімді сезіну үшін».

	Бұл жауаптарды ол жеп–жеңіл айтып тұр. Оның сөзі еш жүйке жүйесіне әсер етіп тұрған жоқ. Бұл жауаптың дұрыс емес екенін білдіреді. Өйткені шын, дұрыс жауаптан адамда көңіл–күйінде жарық ой пайда болуы керек. Өте өте қолайсыз болар еді. Ақырында шын жауап тапқан кезде жүйкеде ширығу басталады. Сондықтан жауаптың шындығын екі жолмен анықтауға болады. Біріншісі – тез келеді. Ол – ойдан шығарылмаған, ойластырылмаған, салыстырылмаған жауап. Екіншісі – ол сен үшін жағымсыз жауап. Сенің жүйкеңде осы жауаптан ширығу болады. Міне дұрыс жауаптың екі сипаты.

	Сіз біреумен жұмыс істегенде дұрыс жауапты бақылап отыруыңыз керек. Адам дұрыс жауап бергенде бет жүзі өзгеріп кетеді. Ол өзіне: «Мен өзімді жақсы көргім келеді. Мен дәрігерлерге барамын. Сөйтіп өзімді жақсы көретінімді дәлелдеймін»,–деді, бірақ бұл сөздерді айтқанда көңіл–күйі еш өзгерген жоқ. Бұл жауаптың дұрыс емес екенін айтады.





ТӘЖІРИБЕ. ӨМІРІМІЗГЕ ҮЛКЕН АҚШАНЫ КІРГІЗЕМІЗ.




	Бұл тарауда мен Сізге ақшаға пысықтауды қалай жүргізуге болатынын айтамын.

	Өзіміз айтқандай, ақша – әмбебап материя, және біз оған бүкіл жауапкершілікті артып тастаймыз. Іс жүзінде бала күнімізден басымызға құйып тастаған осындай ұстаным әрқасысымызда бар.

	Бізге міндетті түрде жұмыс істеу керек, ақша алу үшін еңбек сіңіру керек деп айтатын. Ғаламда бұл байланыс тіпті де табиғи емес. Өйткені бізге, ғалам балаларына біздің тілегіміз бойынша орындалып, қолымыз жетуі керек. Біз нені қалаймыз, соны аламыз. Сондықтан, ақша тілекпен келетін нәрсе екенін айтып келемін.

	Біз өзіміздің тілегімізге жол ашуға мүмкіндік бергенде, біздің тілегіміздің ешкімге зияны тимейтінін, Ғаламның мол екенін де түсінеміз, сол кезде «мен жұмыс істеймін – яғни ақша табамын» – деген байланыс бізден кетеді. Ал ол бізге не үшін керек? Өзімізді сыйлай білу үшін.

	Яғни бекер еңбек етпейтінімізді дәлелдейміз. Өзімізді сыйлау үшін жұмыс істегенімізді мойындағымыз келмейді. Біз өзімізге: «Жоқ, біз жұмыс істейміз, өйткені өз керек–жарағымызға қажет болатын ақша болғанын қалаймыз», – деп айтамыз.

	Ал расында белгілі бір уақытта Ғаламға үлес қосу үшін жұмыс істеп жүргеніңізді түсінуіңіз керек. Тілесең Ғалам да Сізге беруге дайын. Бұл екі ұғымның бір–біріне еш байланысы жоқ. Өзіңізді табу үшін жұмыс істегіңіз келсе, белгілі уақытта Сіз өз жолыңызды табасыз.

	В.В.Тарасов(танымал әлеуметтік технолог, бизнес–тренер, бірегей оқыту және бағалау технологияларының, Ресейде және басқа елдерде кеңінен тараған іскерлік ойындар мен тренингтер авторы әрі әзірлеушісі,«Бизнес–лагерь», «Басқару жекпе–жегі» және т.б.концепциялардың авторы): «Сен әуелі жолды табасың, содан соң жол сені табады», – дейді. Бұл өте терең ой– пікір. Сіз ақша табу үшін жұмыс істемейсіз, бірақ ол Сізде бар. Сіз оны еңбектеніп тапқан жоқсыз, өйткені солай болғанын қаладыңыз.

	Мен бәрі осыған ұмтылса екен деймін: ақшаны өз тілектерінің орындалған нәтижесі ретінде сезінсе деймін. «Бұл менде еңбек еткенімнен емес, қалағанымнан болып жатыр. Мен үнемі жұмыс істеймін, жұмыссыз отыра алмаймын, менің ішімдегіні шығаруым керек».

	Бұл басқа кітаптың тақырыбы, дәл сол адамның жолы туралы, адамның өмірдегі орны туралы. Қалай оны табу керек, өз ішіндегісін қалай сыртқа шығарып орындай алады, қалай ие болғысы келген ақшаға ие бола алады? Осы туралы.

	Бұл ақиқатты түсіну мүмкін емес. Ол бойынша тек пысықтау жұмысын жүргізуге болады. Алдымен ақша, өз ой тілегіңізді, жеке басыңызды, әрі қарай өз жолыңызды, өз орныңызды пысықтаудан өткізуіңіз керек. Master Kit–те дәл осымен түпкі санамен жұмыс істейміз. Бұл құралды осы керемет әдістемені қолданып, адам сенгісіз нәтижеге қол жеткізсін деп жасадық. Осы курстан кейін ақша тілек нәтижесі, мүмкіндік нәтижесі емес екені туралы ой емес, сезіну болады. Біз жұмыс істегіміз келген соң жұмыс істейміз, нәтиже болғанын қалаған соң нәтижеге қол жеткіземіз.

	Өмірімізде болып жатқандардың бәрі біздің тілегімізден. Егер адам осы оймен өмір сүретін болса, онда ойлағанының бәріне қол жеткізеді, бәрі өз ойлағаныңдай болады. Егер Сіз осы жолмен жүрсеңіз, бұл жол жалқаулыққа алып келмейді.

	Ертең мені алдымдағы мақсатқа жеткізер жолға алғашқы қадам жасауым күтіп тұр, яғни осындай жұмыс күтіп тұрғаны қандай тамаша,– деген оймен тұрасыз. Өзіңізді сыйлау сезімі одан сайын күшейеді. Бірақ ақша да біз істеп жүрген нәрсемізге байланып қалмаған. Біз жасаймыз, біз қалаймыз. Болды.

	Сіз жасайсыз, Сіз бересіз. Одан қайтарым бола ма, болмай ма маңызды емес. Ол басқа жақтан ұшып келуі мүмкін. Сіз ол адамға бергіңіз келіп тұруы керек. Нақты адаммен алысып, берісіп өзара қатынасқа түскіңіз келмеуі өз пайдаңызды ойлағандықтан. Бұл табиғилыққа жатпайды. Бұндай қарым– қатынас тауар–ақша қарым–қатынас болып есептеледі. Сіздің бергеніңіз өзіңіздің барлық іс–әрекетіңізден қайтады. Өйткені Сіз бұны қалайсыз. Сыртқа ұмтылған өз әлеуетіңізді іске айналдырасыз.

	Жол мен тілек туралы мәселелер өте маңызды. Бұл кітап көп жағдайда тілек мәселелеріне арналған. Келесі кітап жол мәселелеріне арналады. Өз жолыңызды қалай табу керек? Өз жолын табу не үшін маңызды? Адамдар тірі қалу жағдайында өмір сүру жайдан–жай өмір сүру емес, ал не үшін өмір сүріп жүргенін ойламау үшін. Бұл сұраққа көп адамдар жауап іздейді, таба алмайды. Аздаған қажеттілікке(тамақ, пәтерге төлемақы) ақша жеткізе алмай жүргенде бұндай сұрақтар мазаламайды. Не үшін өмір сүріп жүрмін? Тірі қалу үшін өмір сүріп жүрмін. Сондықтан көп адам осылай өмір сүреді. Бұл оңай көрінеді. Ұсақ мәселелер мақсат болып көзделеді. Адамдар ғаламат арман, мақсат бар екенін ойлағысы келмейді. Ол көрінбейді, бірақ мұндай ой барлық адамда бар. Бұл мақсаттар тіпті әртүрлі. Бір адам өзінің мақсаты шіркеу тұрғызу екенін түсінуі мүмкін, біреуі балаларын тәрбиелеп, оларға бірдеңе қалдырғысы келеді, үшінші компания құрып, супер өнім немесе супер философияны ұсынғысы келеді. Мақсаттар әртүрлі, ең бастысы адам оның өз мақсаты екенін түсінуі керек. Оны қалай түсінеді, ол туралы келесі кітапта.

	Бірақ бұл сұрақ та ақшаға қатты әсер етеді. Үлкен мақсат тұрса адамға тірі қалу мәселесі болмайды. Өзі қанша ақша тапқысы келсе, сонша қалауына болады.

	Біз жиі ақша болуына нақты себеп бойынша мүмкіндік бермейміз: қолымызда көп ақша болған кезде мақсат мәселесі тұрады деп қорқамыз. Ал оны қалай шешетінімізді білмейміз.





ӨМІР СҮРУ – РАХАТТЫ СЕЗІНУ




	Өз жолыңызды тауып, өз қалаған нәрсеңізді қабылдаған сәтте рахат сезімге бөленіп жүресіз, әрбір күннен рахат сезімін аласыз.

	Сіз қолыңыздан келетін нәрсені орындап жүргеніңіз өзіңізге ұнайды, әлдебір маңызды іс атқарып жүргеніңізді түсінесіз. Өз ісіңіздің маңызды екенін түсінесіз де, нені қаласаңыз соны аласыз. Стресс жоқ, сана мен түпкі сананың қақтығысы жоқ. Ал ол стресс жағдайлары жағымды сезіледі. Стресс – бұл діттеген жерге жетуді қалыптастыруды тездететін сәт.

	Стрессті бастан өткермесеңіз, Сіз арманға аяқ баспайсыз. Ширығуды сезінгеннен кейін арманға байланысты қалыптасу жүреді де, сіз сол жолға түсесіз. Сондықтан Сіз тұрақты түрде рахатқа бөленесіз. Бәрі жеп–жеңіл ағынды жағдайға тап боласыз. Сиқырлы әлемде жүргендей күй кешесіз.

	Шындығында біздің әлем – ғажап әлем. Біз жиі өзімізге кедергі қоямыз. Ал, өзіміз қалағандай өмір сүре бастағанда, өмір тек рахатқа айналады.

	Бұл әрбір өткен күннен алған жүз пайыздық рахат. Рахатты сезінгенде адамның қартаюы да кешеуілдейді. Ішіміз пысқаннан тез қартаямыз. Егер ісіміз болса, біз өзіміз қалағандай ұзақ өмір сүреміз.

	Біз өмір сүріп, өз мақсатымызға ұмтылып, өз жолымызбен жүрсек біз ешқашан қартаймаймыз. Қартаю – бұл физиологиялық процесс, ал ол адамның гормондарын басқаратын көңіл–күйіне байланысты.

	Сондықтан өмір рахаты ұзақ өмір сүрудің кепілі.





МАХАББАТ ЖӘНЕ ДАМУ. ӨЗІҢЕ СЫНИ КӨЗБЕН ҚАРАУ – ЖЕТІЛУІҢЕ ЫНТАЛАНУ ЖОЛЫ




	Өзіне сыни көзбен қарау, ұнатпау – әрі қарай жетілуіңе ынталануың.

	Біз өзімізді неге ұнатпаймыз? Өздеріңізді сүйіңіздер, қандай болсаңыздар да сүйіңіздер деп көп айтады. Әркімнің өзін–өзі ұнатпауға өзіндік себебі бар.

	Бұны қабылдау қиын, белгілі бір сәтте бала өзін сүйкімсіз, ешкімге керегі жоқтай сезінгісі келеді. Олай ойлауға оның себебі бар. Өзін жек көрсін деп тілеген сайын дамуына жол ашылады. Егер бала сүйіспеншілік пен көңілге бөленген болса, ештеңе істемесем де, сүйкімді боламын деп ойлайды, енді ештеңе істемесе де болады. Белгілі бір уақытта осындай ұстаным қалыптасады.

	Егер жағдай керісінше болса, бала өз ісіммен өзімді мойындатамын, мені жақсы көретін болады, сондықтан мен жақсы боламын, өзімді дұрыс ұстаймын. Сондай–ақ бұл ұстаным өмірде қабылданады. Сүйкімсіз болу тек даму үшін қозғаушы күш қана екенін белгілі бір сәтте түсіну керек.

	Егер бұл шындықты түсінбейтін болсақ, махаббаттың соңынан өмір бойы қуып жүрген болар едік, бірақ олай істемейміз. Егер олай жасасақ біз дамуымызды тоқтатамыз. Бұны пысықтау өте маңызды: «Айналамдағы адамдар мені жақсы көрсін,– деп тілек тілемесем де болар еді. Осы жолда ғана мен дами аламын деп шешуіме болар еді. Бірақ тек осылай дами аламын деп шешуіме болар еді. Бірақ осылай дамуды мен өзім ғана шештім. Жек көре отыра дамуға болады деп өзім шештім. Бұл тек менің ұстанымым болатын». Бұндай ұстанымды адам өзіне–өзі қояды, осылай жек көру арқылы дамуға, өсуге жол ашады.

	Бұл ұстанымды қалыптастыруда адамда қандай өзгерістер болып жатады? Нәтижесінде ол өзіне сүйіспеншілікпен қарайды, дамуы да ешқайда кетпейді. Ол тіпті дами бастайды, өйткені ол өзін жақсы көреді, айналасындағылар жақсы көреді.

	Барлық ұстанымды қалыптастырып болғаннан кейін бәрі біздің тілегімізбен байланысты екенін түсінуіміз керек. Менде ақша бар, өйткені мен соны қаладым. Жұмысым бар, өйткені мен соны қаладым. Мен өзімді көрсетемін, мен дамимын, өйткені мен солай болғанын қаладым.

	Бізге ешқандай қозғаушы күштің керегі жоқ, біздің тілегіміз басты қозғаушы күшіміз. Бұл – мінсіз нәтиже. Ұмтылуға болатын нәрсе. Сіздің өміріміздегі бар нәрсенің бәрі Сізде бар,өйткені оны Сіз солай болғанын қаладыңыз. Және олар енді ештеңемен байланысты емес. Жалғыз ғана байланыс: тілек – нәтиже. Болды.

	Тілек және нәтиже. Тілейсің – яғни дамисың, әдемі болуды тілейсің – әдемісің, сымбатты болғың келе ме – сымбаттысың, бай болғың келе ме – байсың. Тілек – яғни нәтиже. Бұл мінсіз ұстанымдар. Сізде бәрі пысықталып болғаннан кейін сіздің тілектеріңіз ешкімге зиянын тигізбейді. «Менің тілектерімнің басқаға зияны тиеді» – деген ұстаным Сізде болуы мүмкін. Не болады? Дәл осы іске асады. Сіздің тілектеріңіз ешкімге зиянын келтірмейді, сізге тілек тілеуге болатыны жайында жұмыс істеу керек.





ҚОРЫТЫНДЫЛАЙЫҚ




	Өмірдегі рахат неліктен жол тауып ап, ақшалы болғаннан кейін келеді? Өйткені солай болғанын СІз қаладыңыз, кейін Сіз жол таптыңыз. Әрбір күннен рахат таба бастадыңыз. Өйткені Сіз өзіңізге ұнайтын, қолыңыздан келетін нәрсені орындап жүрсіз. Маңызды мәселені шешіп жүргеніңізді түсінесіз. Істеп жүргеніңіз маңызды екенін түсінесіз. Өзіңіз қалаған нәрсені алуға мүмкіндік бересіз. Сізде стресс те жоқ, өйткені енді сана мен түпкі сана қақтығысы жоқ. Стрессті жағымды нәрсе ретінде қабылдай бастайсыз. Стресс бұл қалыптастыру сәті екенін және арманыңызға жақындата түсетінін түсінесіз. Яғни Сізде арман бар. Күйзелісті бастан өткізбей Сіз оған бармайсыз. Оны қабылдап, өткізгеннен кейін Сіз арманыңызға қатысты қалыптастыру жұмысын жүргізіп, енді оған өз жолыңызбен барасыз. Сондықтан тұрақты түрде жағымды күй кешесіз.

	Бәрі жеп–жеңіл болатын ағынды жағдайда боласыз. Сіз сиқырлы әлемде жүргендей боласыз. Шындығында біздің әлем нағыз сиқырлы әлем. Тек біз өзіміз кедергілер қоямыз. Егер біз енді ешқандай кедергі қоймай, бәріне өзімізге рұқсат беріп, қалай өмір сүруде өз қалағанымызды қабылдасақ, – өмір рахаты сол. Міне әр күннен алатын жүз пайыздық жайлылық осы. Бір қызығы тез қартаю мәселесі болмайды.

	Адам үнемі күйзелістен қартаймайды. Айналысатын істің жоқтығынан қартаямыз. Егер іспен айналыссақ, қанша өмір сүргіміз келсе, ұзақтығы сонша өмір сүре аламыз. Өз жолымызды тауып, өз мақсатымызға ұмтыла өмір сүріп жүргенде біз қартаймаймыз. Себебі қартаю көңіл–күйге қатысты болатын физиологиялық процесс. Ол гормондармен, ал гормондар көңіл күймен реттеледі. Сондықтан рахатта өмір сүру – көп жасаудың міндетті шарты.



	ДОСТАР!



	Кім бұл кітапты аяғына дейін оқып шықса, соған жеке кабинетінде сегіз қадамнан тұратын сыйлық дайындап қойдым. Олар арқылы өз түпкі санаңызды танып, мақсатыңызға жетесіз. Кітап – бұл теория, бұдан бастағаныңыз өте дұрыс.. Егер осы теорияны қолданбай қалдырсаңыз,– ештеңе өзгермейді. Өз жолымызбен дәл қазір жеңіл және рахаттана жүруімізді бастайық!





	https://t.me/kzkitap





