	Мұхтар Мағауин

	ҚЫПШАҚ АРУЫ

	роман

	Биылғы жұмыстың берекесі қашып тұр. Береке болғанда, саны емес. Әуелгі айда екі әнгіме жаздым. Бірі - орта көлемді, екіншісі - ұзақ, кіші- гірім хикаятқа жете-қабыл. Өткенімді жоқтау және бүгінгіме нала. Келесі айда - тереңнен тартқан зарлы толғау, шағын кітап есепті. Жиырма үш күнде жазып біттім. Экспромт, мәшіңкемен. “Үлтсыздану ұраны” аталады. Тығыз басылған жүз отыз жеті бет. Тәуба, қарқыным бұрынғыдай. Сапасы... Сапа - өзімнің орта деңгейімде. Яғни, жалпақ есеппен алғанда, тым тәуір. Сонда не? Қазірде журналда шығып, республикалық және облыстық басылымдар көшіріп басып, жұргшылык жапырлап оқып жатқан қасіретті толғау - тәуелсіздік дәуірдегі жұтан рухани ахуал төңірегіндегі жиынтық сөз - дастаркан басында балаларыма күнде айтып жүрген үй-ішіндік кеңес. Ал әлгі, әжептәуір деген екі әңгіме - ол да сол төңіректегі мұң мен зардың бір ұштығы. Кеңесіңізде де, әңгімеңізде де ешқандай керемет жоқ. Баяғыда ойланған, баяғыдан күрмеуін күткен әдепкі дүниелер. Халқым калай айтса да қанағат таппадым. Өрелі, өзгеше туынды керек еді. Соны тақырып, тың толғам, ұтқыр шешім.

	Азғана дағдарыстан соң тас-түйін отырдым. Бір күн. Тағы бір күн. Және екі күн. Үш бөлімнен тұратын, өзгеше бітімді естелік-әңгіме. “Ақыр дүние” аталады. Триптих. Көшірдік, сырладық, қырнадық - алты күн, - жиыны он күнде бәрі тәмам. Міне, алакай... емес. Бұл да ежелгі сарын болып шықты. Бұрынғы гөй-гөйіміз. Жазудың ақыры болып жүрмегей... Енді не істеу керек? Журналға терімге бердік. Бастыруға. Баяғы, отыз жасымыздағы жора бойынша. Ғұмырбаяндық “Шытырманда” дабылдатып айтқам. Менің жаман дүниемнің өзі басқалардың жақсысынан тәуір деген көкірекпен. Бірақ Абай атамнан қалған тағы бір сөз бар ғой. Бәйге - басынан саналады, соңынан емес деген. Жүйріктің шамасы арттағы атпен емес, алдыңғы атпен есептеледі деген. Яғни, баскадан артықпын деген - құр алданыш. Тым құрса өзіңнің өлшеміңе ұмтыл. Шын тәуірге. Осыған бекідік.

	Отырдық. Бір күн. Үш күн. Бес күн. Түк те жоқ. Сірә, тақырға отырдық. Әрине, мұндай кідірістер болады. Тіпті, табиғи жағдай. Алайда менікі... сәл басқашарақ сияқты. Таза тақыр емес. Осы қазір-ақ жалғап кететін тәріздімін. Әдепкідей, қарсы алдымда, тігінен бүктелген ұзыншақ, калың ақ қағазда, бірінші кезекке тізіліп... қазір санайын... тура отыз екі сюжет тұр. Былай қарасам, кез келгенін еңсеруім мүмкін. Жеке-жеке келсем... бәрінің де бірдеңесі жетіспейді. Турасын айтқанда, менің өзім жетіспей жатырмын. Сірә, шаршағам. Азғана тыныс керек... Қайдағы тыныс? Жылдың бастапқы жетпіс күні демалыспен өткен. Шет елде, жан тынышта. Әлгі, аяқ астынан жұртқа жаккан зарлы толғаудан соң тағы да солқақтап бос жүргем. Ауылға барып, тау іші, өзен жағасындағы ата- бабамның басына киіз үй тіккізіп, суға түсіп, немерелермен алданып, тура бір ай бойы. Тыным емес, тыныс жетпей тұр. Кең тыныс. Қуатты серпін. Жазудың жаңа бір кілтипаны...

	Айтпақшы, менің тағы бір жағдайым бар екен. Пайғамбар жасына жеткен соң түнгі жұмысқа көшкем. Ғұмыр бойы күндіз - таңертеңнен түске дейін жазып едім. Енді түн ортасынан таң агқанша. Жаңа бір әсер іздеп емес. Алпыспен қабаттасып ұйқы бұзылған. Отызда да бұзылған ұйқы, бірақ жас ұлғайғанда бұрынғыдай, күшке салып кана жаза алмайсың. Ақыры, түнгі бір мен таңғы алтының арасына, караңғы, тылсым мезгілге көшіргем. Енді міне, түнгі жазуға емес, түнгі күзетке айналды. Таң атқанша сілейіп отырғаның... Не шара!.. Жетінші күні амалын таптым. Қаурыт жұмыс жасаған соңғы үш-төрт жылда кітапханам мүлде былығып кеткен екен. Араласқан, ауыскан, жаңадан алынған кітаптар басқа сөрелерге орынсыз тықпаланған. Бірталайдан бері, қажетсіген дүниемді капелімде таба алмайтын жағдайға жетіп едім. Енді міне, аралық дағдарысты пайдаланып, бәрін реттеп алуым керек.

	Реттедім. Қатарынан үш күн бойы. Адасқандар үйірін тапты. Көлегейлер көрініске шықты. Кейбірі тобымен басқа сөреге көшті. Ауысты, алмасты. Сыймағандары балалардың бөлмесіне тасылды. Ақыры, сәл тығыздау тұрса да, өткен ғасырдағы әсем әрі айдынды қалпына түсті. Тек бұрынғыдан көп молыққан. Совет заманында токтамда, немесе тыйымда болған әлем әдебиеті. Соңғы жылдарда атаққа жеткен дабыралы толқын. Қаншама жаңа шығарма, жаңа есімдер. Бірак менің қуанышым - кейінгі емес, әуелгі кітаптар еді. Көптен қолға алмаған, тіпті, көзден тасаланған ескі серіктерім. Оның ішінде ежелгі тарихқа қатысты, сирек, ділгір еңбектер. Мәселен, археологияның өзі ондаған том. Археолог емессіз, сізге қатысы қанша дерсіз. Тікелей қатысты. Мен әдебиеттегі археологпын ғой. Археолог болмасак, тарихи роман қалай жазылады деп ойлайсыз? Жазылмас еді. Мәселен, мынау бір, етектей жайылған, сырты сұрқай, жуан кітапты алыңыз. Тақырыбымыздан жырақ сияқты. “Қыпшақ тас мүсіндері.” Ал енді, “Аласапыранды” оқыған болсаңыз... Ораз-Мұхамед Қиян Далаға шығады ғой. Бабадан қалған жалғыз жәдігер - биік қорым үстіндегі тас балбалдың алдына келіп тұрады. Міне!..

	Өткен, кайратты, жас, және нұрлы еңбекке толы өзгеше күндер есіме түсіп, кітапты ақтарыстап көрмек болдым. Бел ортасынан айқара ашылды. Сурет емес, мәтін. Баяғы, мәшһүр Рубрук айтыпты, құмандар, яғни қыпшақтар “дүниеден өткен атақты кісілерінің басына биік қорым үйеді және екпетін күншығысқа қаратып тас мүсін орнатады” депті. ХІ-ХП ғасырдағы кыпшақтар. Бұл - бір қоныс, бір аймақ емес, бүкіл қыпшақ- түрік жұртының ежелгі һәм ортақ салты. Хош. Бүгінгі оқымысты әрі қарай ежіктейді. Тарихы. Күшті болды, көп болды, жарым дүниені алып жатты. Дәстур, салты... “Түрік жұртында адамға жан-жануар атын қою - кеңінен тараған ғұрып...” Мұнысы дұрыс. Ал енді, мынаусы жаңсак. “... Мәселен, Кобяк пен Кончак - ит және қаншық...” Кобяк, яғни Көбек - төбет екені рас, ал Кончак - ер адамның есімі, Қаншық емес, Қонжык - аюдың баласы. Мейлі. Ары қарай кеттік. “Тас мүсіндер - ата-бабаға табынудың көрінісі... Басына құрбандық шалған, сыйынған, медет сұрайтын болған...” Мұның бәрін баяғыда оқығанбыз. Кейбір тұсына белгі де соғыппыз. Жаңағыдай. “Кончак - Қонжық” деген сияқты. Жөн. Келесі бетін аудардық.

	Жарк ете түсті. Бұлттан шыққан, арайлы, дөп-дөңгелек күн бетті. Қиығы түзу, аялы, үлкен көзді. Әсем иілген саржа қасты. Үйірілген оймак ауызды. Жұмыр, балғын иекті. Иығына шашақты, шолақ жең қамзол жамылған. Екпеті түгел... ашық. Лыпасыз, габиғи қалыпта. Толықсып тұр. Әсем де сырлы мүше, көркімен. Тән мен жан ғажайып жарасым тапқан тылсым тұлғасымен... Бұдан отыз жыл бұрынғы қалпы. Отызыңыз не, мың жыл бұрынғы. ¥май текті Қыпшақ аруы. Міне, қандай болған!.. Жұпыны кейпінің өзі ғаламат. Тілсіз тас мүсіннің жансыз, көшірме суреті. Мен Қыпшақ аруының он ғасыр өтіп кеткен көлеңке бейнесін алаканыммен бастым. Содан соң шымырай толқын ұрған қолымды оқыс тартып алып, кітаптың бетін жаптым. Тұманды, бұлдыр елеспен жалғасқандай, көкірегім ашылып, ойға батып, азғана отырдым. Сурет - кәдімгі сурет. Өнердің үздік туындысына кім сүйінбес.

	Таңбалы бетті қайтадан аштым.

	Иә. Өзгеше сымбат. Бәлкім, дуалы, сиқырлы... Саржанның түбіне жеткен де сол сиқыры шығар. Дуасы ауыспаса, Саржан емес, мен кетуім мүмкін екен... Қайтадан жаптым. Бірақ дегбірім жетпеді. Демімді тартып, дәтімді бекітіп, тағы да жүздестім.

	Ай жүзді ару. Балауса қыз емес, балғын келіншек. Толған, толықсыған. Бар нәрі бойында. Бар сезімі әлпетінде. Қызығы, қылығы ғана емес. Тұңғиық сырлы жан жүйесінде. Иә, өзгеше тұрпатты әйел...

	1

	Бір сурет - төрт түрлі кейіпте. Оңынан, алдынан, солдан, сыртынан. Бар бітімі нақты бедерленген.

	Құлағында үш салпыншақты ай сырға. Мойнында - жоғарғысы жапырақ тізбелі, төменгісі бітеу, ширатпалы, - кос алқа. Басында токал төбелі шошақ бөрік, бөрік үстінде алды маңдайға еңкейген, арты шашқапқа ұласатын, екі өңірі доғалана біткен бұрама шекелікпен көмкерілген, өзгеше шаршы. Иықтағы қамзолдың қос мықыны шолақ, арты ойыла төгіліп, қылтаға түскен. Алды... Иә, айттым. Мүлде ашық. Ару... омыраудағы алқадан балтырдағы етік қонышына дейінгі аралыкта тыр-жалаңаш. Өзгеше сұлу дене.

	Жай ғана сұлу дене емес. Тәкаппар, аспани, пәк таза. Ғажайып.

	Бөбешігіне дейін әсем сызылған, толық қос анар салбырай иіп тұр. Ток құрсакта - екі аяғы созылған, екі қолы жайылған нәресте бейнесі. Қыз бала. Сәбидің сол қолы - жоғарыда, сол жақ емшек үстінде, оң қол - тітіреп тұрған оң мамасын ұстаған. Одан томен... арудың жұмыр, толық екі саны, екі сан аралығы - сырлы үшбұрыш - дөңестене бере, ортасы қақ айрылып, молынан, ойыла қашалған, айқын бедерлі, айдынды, әсем эурет... Ана! Бар тірліктің бастауы, ару ананың екі қолы кіндік тұсынан қусырылған. Салалы, сүйрік саусактар аузы иіле біткен, бүйірі шығыңкы, жұмыршақ құмыра ұстап тұр. Құт-береке!

	Ырыс-дэулеттің Мэйегі, ұрпақтың Анасы! Елдің Құты, ұлыстың Үйтқысы. Құт қана емес - күш, ана ғана емес - ажар екен. Бұдан мың жыл бұрын жасаған далалық мүсінші, - эрі шебер, эрі кемел, дана мүсіншінің буынсыз қолынан шыққан өзгеше үлгі. Тек... қиял жемісі ғана емес. Дэл осындай ару болған, таза, арлы, асқақ болған, ақылды, парасатты, жарқын мінез, жарас қылықты қыпшақ эйелінің - элде бегім, элде ханым, - толған, толықсыған заманында, көзі тірісінде байтақ елдің игілікті, бақытты анасы саналған кыпшак эйелінің накты бейнесі.

	Иэ. Өмір кешкен, жер басқан Қыпшақ аруы. Кім сүйінбес, кім қызықпас. Қолы жеткен талайлы азамат - ол да өз ортасынан озып туған акылман бек, немесе қайтпас бахадүр, бэлкім, тіпті, ел үйірген, қол бастаған ханның өзі асыл жар еткен, қаншама құшып сүйсе де бар құмарын тарқата алмаған, әлпештеп, аялап ұстаған, жұмбақ тағдырлы періште, періште ғана емес, пір...

	Әлбетте, бар бітімінен көрініп тұр, тағдыр қосқан, таңдап тапқан жалғыз-ақ ердің қызығы. Сонымен қатар, бүкіл ұлыстың сүйініші. Жэне... менмін деген мың сан жігіттің жүрегіндегі жара. Мын жыл бұрынғы.

	Бұдан мың жыл бұрынғы махаббат дерті бүгінгі күнге көшуі мүмкін бе? Бағзыда өтіп кеткен, енді бұлдыр көлеңкесі ғана қалған ғажайып арудың толқынды, сырлы лебі қазіргі заманда тіршілік жасап жатқан арыстан кеуде азаматтың жүрегін жаулап, басын жадылап алуы мүмкін бе? Мүмкін екен. Қатесіз, қапысыз. Анық. Көрдім, куэ болдым. Бұдан отыз жыл бұрын.

	Бұл леп, шипа табылмас, ешкашан жазылмас ғашықтық дерті - ең алдымен баска емес, мені шырмауға тиіс еді. Әлде әсіре сақтығымнан, элде жүйке-жүрегімнің сэл-пэл беріктігінен, бәлкім, орындалмас арман, қияли махаббаттан өзімді жоғары санаған менмен көңіл, темір түйсіктен - эйтеуір аман қалдым. Бақытым ба, талайсыздығым ба - күні бүгінге дейін айырып айта алмаймын. Ең бастысы - менің қаламгерлік тұрғымда болса керек. Ал Саржан - мүсінші еді. Жэне... мүлде күтпеген, белгісіз элем, беймәлім тарих. Қапияда, окыстан ұшырасты. Бірден эсем сырлы тұңғиығына тартып экетті. Сын көзі, парасат сүзгісі жетпей қалды. Ең бастысы - таусылмаса да тоқырап, қажымаса да қалжаурап гұрған, даңғаза тірліктен мезі болған, жэне бұл дүниенің қызық-шыжығына тойып біткен, қайткенде де жол айырықтағы, өтпелі бір кезі екен. Мұндайда қас суреткер түтіндей бастаған шырағын қайта жарқырату үшін ешқандай құрбандықтан тайынбайды. Қажет тапса, өзінің болашағын ғана емес, бар ғұмырын тэуекелге байлайды. Жэне нендей нэтиже шықса да, қайыспайды, қайрылмайды. Қас суреткердің алды - қашанда күмән мен тұманнан, тәуекел мен қатерден тұратын тылсымды түнек. Сондықтан да белгісізге қадам басты. Солай. Бәрі жөн айтқанымыздың. Десе де, ең кереметі - Саржанның өзгеше нәзік, әсершіл жүрегінде болса керек.

	2

	Ол кезде отызға жаңа шыққан едік. Саржан екеуіміз түйдей құрдас екенбіз. Жас жағынан. Ал басқа, марапат, мәртебе тұрғысынан... арамыз жер мен көктей. Мен ежелгі әдебиет тарихына қатысты соны зерттеулеріммен тәп-тәуір бастап едім. Жиырманың бесеуінде әжептәуір атаққа шыққам. Көп ұзамай әуелгі кітабым жарыққа жетті дабылдап. Енді еңбегім өніп, самғай берегін сияқты көрінгем. Ешқандай тосқауыл тоқтата алмастай. Самғамадық. Тоқтатты. Бұл реттегі бар жұмысты жинақтаған келесі кітап баспадан өтіп, таралып тұрған жерінде тұтқынға алынды, кәмпескеге түсіп, бар тиражы турауға кетті. Қазакстан Компартиясы Орталық комитетінің арнайы нұсқауымен. Осыдан соң бар тарапта жүйелі түрде кудалау басталған. Ежелгі тарих пен қазіргі заман астаса суреттелген жаңа романым қаншама талапайға, талқыға түсіп, екі жыл дегенде әрең жарық көрді. Жарық көрісімен, әдеби кеңес атаулыда, ағымдағы барлық баспасөз бетінде жаппай жамандалды. Онысы ештеңе емес, кезекті жинағым алдағы жылғы баспа жоспарына енбей қалды. Арғы жылдан тағы үміт жоқ. Сыртқы қысас, әдеби майданнан шеттету, бар ісіңе бөгесін қою, оны аз десеңіз, елден өткен сұмпайы, ұлтшыл зиянкес қана емес, дарынсыз сорлы деген жарнама... - жуық арада токтамасы анық-ты. Бәлкім, бүкіл ғұмырыңа созылар. Қиыны - ол емес. Күшің қабындап, рухың шалқып, өзіңе деген сенім кенересінен асып тұрған шақ. Әлбетте, қаламыңа ешкім де тежеу жасай алмайды. Бірақ бар өрісің кесілген. Сен жазарсың. Сол жазуыңның жұртқа жетуі өлшеусіз қиындағаны анық еді. Десе де, біле тұра, көзің жете тұра, мұншама зорлықты мойындағың келмейді. Бар пәленің басы - тас тисе де төбең ойыла коймаған. Әуелгі асау қалпың. Әрине, аусар емессің. Ақымак емессің. Бітеу қабырғаны сүзіп, еркін дүниеге, кең дүниеге шыға алмасыңды білесің. Ендеше, ұтымды жол, өзгеше амал табу керек. Бірақ... мына дүлей құрылымға ешқандай амал жоқ, мынау тайғақ, былық дүниеде ешбір жол табу мүмкін еместей. Бітеу төрт қабырға ішінде тыпырлап тұрған бір шақ еді. Ал Саржанның жағдайы мүлде керісінше болып шықты. Кеңшілікте, касқа жолда. Тек... қаламаған кеңшілік, баска жол... Таң қалмадым. Бәрі заңды.

	Алғашқы қадамынан бастап көз алдымда. Жиырма бір жаста болса керек. Ленинград Сәулет-өнер академиясының төртінші курс студенті. Иә. Жиырма бір жасын да, студент кебін де ешкім білмейді. Жабык конкурс. Ұлы Абайға арналған. Дана ақынның жаңа мүсініне. Әлде Алматыдағы Опера-балет театрының алдына, әлде Семейде, орталық алаңға қойылмақ. Арнайы өкімет қаулысымен ақынның жүз жиырма жылдығына, үш-төрт жыл бұрын қамдап жатыр. Бәйгеге қаншама жоба түсіпті. Ол кезде “халык талқысы” деген бар, Ғылым академиясының бас ғимаратының биік, кең, шаңырақ ордалы деңгелек дәлізіне қойылды. Студент кезіміз. Жапырлап көрдік. Абай атамыздың неше қилы, әр түрлі кейпі. Көбіне кітап үстаған. Иемесе, мол шапаны иығынан аз-маз ысырылып, кеудесін кере, алыс киырға қарап ойға батқан. Бәріне ортақ сыпат - белгілі суреттегі кексе Абай. Тек бір, мүсін емес, қуыршак жоба өзгеше еді. Жасамыс Абай. Шамасы, қырыққа жаңа шыққан. Сірә, төбе басы, тас үстінде отыр. Өзі де биік. Жазық маңдай, қазақы мұрт, шоқша сақал, зор кеуде. Қайратты, ойлы, жігіт ағасы. Кемеңгер екені, және басқа емес, Абай екені анық аңдалып тұр. “Міне, талассыз озық Абай!..” дестік. Жинақтап келгенде, мәртебелі жюридің пікірі де осыған ойысыпты. Өзі ерекше, әрі Ленинградтан. Әрине, ежелгі астана, революция бесігінде отырған, бүкіл Одакқа, қала берді, дүниеге мағлүм мәртебелі қарттардың бірі! Бас бәйгені алып, жеңімпаз атанды да шықты. Сонда білдік кім екенін. Жап-жас бала. Аты-жөнін ешкім де естімеген студент! Болашак даңқты мүсінші Саржан Көбеков алғашқы қадамымен-ақ осылай дабылдатып еді.

	Ақшасын алды, атағы шықты, бірақ жүлделі мүсін тиесілі түғырына қонбады. Бір Алматыға екі Абай көптік етеді деп, ақынның өз атындағы Опера-балет театрының алдына, алдына емес, ілгергі екі жақ қапталына Жамбыл мен Әуезовтің еңселі, шағын, көкірек бейнелерін отырғызды. Мүсін сүранып тұрған Семейге да өткізбепті. Манағы, екінші, үшінші орын алған, бәлкім, ешқандай бәйгеге түспеген шомбал Абайлардың бірін орнатыпты. Алайда Саржанның даңқы котеріліп кетіп еді. Шалғайдағы оқуын бітіре салысымен, Алматыға шақырылады. Ресми басшылық тарапынан да, зиялы қауым, жалпақ жұрт ортасында да ерекше қамқорлық, ыкыласка жетті. Табаны жерге тимеді. Қолынан өгкен балшықтың бәрі қолаға айналып жатты. Ең алдымен әлде Ақмола, әлде Көкшетауда тың көтерушілердің үлкен монументін жасады. Содан соң Алматыда, революция ерлеріне арналған тұтас комплекс. Жыл озбай жаңа бір мүсіні кабылданады. Әдетте, өткендегі күрескер, партия кайраткерлері. Орыс-совет қолбасылары... Обалы қане, әуелгі екі монумент те айдынды, ал кейінгі жеке тұлғалар - көпшілігі трафарет болғанымен, өзгеше кеспір, кейіпте де көрініп қалатын. Ең бастысы - Саржанның атағы аспандай берді. Қайда жиын, қайда салтанат - алдыңғы катарда. Үнемі дерлік республиканың бірінші басшысының қасында. Орталықта, яғни Мәскеуде, немесе сыртта, ұлт республикаларында өткізілетін мерекелер мен мәдени, ресми жиындарға да үнемі ел атынан барады, мүмкін болған марапат, мадақты түгел қабыл алады. Жаңылмасам, тіпті, компартияның Кремльдегі ең жоғарғы құрылтайына да қатысып қайтты. Міне, осындай биік мэртебеге жетіп еді Саржан. Біз ауыл-үй ішінде қатарға ене алмай жүрген кезде. Жер мен көк деген осы емес пе.

	Әйткенмен, тез жұғыстық. Әлдебір ортақ ақсакалдың үйінде, жыл жаңарған наурызда, қонақта танысып едік. Менің атымды білетін болып шықты.

	 	- Ең соңғы романыңды оқыдым, тамаша! - деді ешкандай кіріспесіз және бірден “сенге” кошіп.



	Бүкіл жазарман қауым тыжырына шошынған “Көк мүнар” ғой. Бүрынғы жойдасыз сөгіс үстіне, кеше ғана, әдеби газет бетінде тағы да кекетіп, іліп-шалған, аянбай жерлеген кезекті мақала шығып еді, жұқарып тұрғам.

	 	- Баспасөзде жаппай жамандап жатыр ғой, - дедім, ілтипат орнына терім тарылып.

	- Әй... - деді Саржан қолын әлсіз сілтеп. - Айта береді. Менің шамалы дүниелерімнің өзін жер-көкке сыйғызбай мактағаны сияқты...



	Бірден іш тарттым.

	 	- Мемлекеттік сыйлықты алдың ғой?.. - деді Саржан.

	- Не үшін? - деппін, таң қалғанымды жасыра алмай.

	- Әлгі, әдебиет тарихын жасаған... зерттеу еңбек үшін...

	- Жоқ, - дедім, күйінбесем де, бүйрегім бүлк етіп. - Сыйлық қайда, - дедім күліп. - Тыныш отырғызса. Әуелгі кітап тәуір бағаланып еді, екіншісі кәмпескеге түсіп, тыйым салынды, бар тиражын жинатып алып, макулатураға туратып жіберді...



	Саржан аңырып қалды.

	 	- Әйтеуір, жұлмаланса да, құрап-сұрап, қайта бастырдым, - дедім, мүмкіндігінше байсал сөйлеуге тырысып.

	- Енді не істеп жатырсың?

	- Кәкір-шүкір. Бейбіт әңгіме, бейтарап хикаяттар... Көпген бері үлкен тарихи романға дайындалып жүр едім, қазақтың өткен заманын кеңінен қамтитын жеті-сегіз роман, қолайы келген біреуін екі-үш жыл орайында бастап кетуім мүмкін, сәтін салса...

	- Сен мойыма, - деді Саржан менің жүзіме тура қарап, оң қолымен қарымнан қағып. - Бәрі болады, бәрін аласың. Тек... көресің әлі, ешқандай қызығы жоқ...

	- Басқасы тұрыпты, жол ашылар еді ғой, - дедім мен де ағымнан жарылып.

	- Ол рас, - деді Саржан ойлы қалыпқа көшіп. - Жол ашылады. Менің жолым тіпті ерте ашылды. Бірақ... Бэлкім, белгілі бір уақытқа дейін көлеңкеде жүре тұрған да теріс емес. Қалай еді әлгі, қазақтың мақалы? “Төреге ерген ер арқалайды!.” - Содан соң қарқылдап күлді. Қолма-кол визит кәртішкесін шығарды. Қаламын алып, косымша телефон жазды. - Мынау - шеберхана. Ешкімге бермейтін. Мен жиын-кеңес, қонақ пен тойдан қолым босаса, түстен кейін ұйықтап алам да, таң атқанша жұмыс жасаймын. Келесі аптада, кез келген күні, кешкі жетіден түнгі он екіге дейін, телефон шал да, келе бер. Түнді қоса күзетем десең, тіпті мақұл... - деді биязы жымиып.



	Ол заманда мен таңертеңнен түске дейін жұмыс жасаушы едім. Түс ауа Ғылым академиясының Әдебиет институтындағы қызымет орныма бой көрсетіп қайтам. Немесе архив иә қолжазбалар орталығы. Кешіне үйдегі кітапхана. Бейсауат жүріске мұрша жоқ. Әйткенмен, орайын тауып, Саржанға барып шыққанды жөн көрдім. Айтқанындай, келесі аптада телефондап едім. Ешқандай жауап болмады. Ертеңіне тағы. Бұдан соң шаруа дендеп, қайырыла алмадым. Әрі әуелгі көңіл де басылып калған. Бір, әлде екі ай өтті. Енді кездейсоқ ұшырастық. Кен көшенің кақ ортасында. Түстен кейін.

	 	- Ұйқы қайда? - дедім амандықтан соң.

	- Ұйқы... Цекада. Сірә, өлмей кұтылмаспын. Шұғыл шақыртты. Халықтар достығына арналған монумент керек дейді. Үшінші хатшы. Үміткер, талапкер көп, бірақ таңдау - маған түскен. Тіпу!.. - Саржан кұрғақ түкірді. - Очередная халтура, - деді содан соң. - Кезекті халтура, - деді қазақшалап. - Сонымен өмір өтіп барады. - Жүр! - деді. - Асығыс емеспісің? Көрейік, ойланайық, әйтейік, бүйтейік деп, алдаркатып шыққан бетім. Машинаны жібере салдым. Бұлар маған, ең аяғы, жеке машина да бекітіп берді ғой... Төңірегімді тұгел торлап... Жаяу жүрейік. Менің шеберханама дейін. Мүмкін, кіріп шығарсың? Жоғалып кеттің ғой...

	- Телефондадым, болмадың, - дедім.

	- Өткен айда?

	- Арғы ай ғой деймін...

	- Тағы да әлдебір жиын. Целинаға арналған, Ақмолада. Тың көтерушілердің салтанатты мерекесі. Ал мен деген - сол ерлердің өшпес бейнесін қалыптаған құрметті мүсіншімін ғой. Бармасаң, қатыспасаң болмайды...



	Әуелде қимылы шалт, сөзі шапшаң еді, аздан соң байсал тапты. Жана ғана шолак жаңбьтр өткен, күн ала бұлтты, жеңіл самал; көлеңкелей, жайлап жүріп, баяу әңгімелесіп келеміз. Әңгіме болғанда, іші толып кетсе керек, сөйлеуші - Саржан, мен - тыңдаушы ғана. Реніш, кейіссіз, салмақпен айтса да, ауыр әңгіме. Ерте шыққанына өкпелі. Ал менің байыбымша, бәрі керісінше. Ерте танылу - өзгеше бақыт емес пе. Арыдағы өнер алыптарының тағдырын еске алыңыз. Бәрі де жарқырап көтерілген, жалындап өткен. Саржанның соры - заманында. Және... бәлкім, мінезінде. Соншама өткір, өтімді бола тұра, тым жұмсақ, әлде, шектен тыс баққұмар, мансапқор. Мүмкін болған атақтың бәрін алып бітті, енді кім зорлық жасамақ. Немесе, әуелде мол карпыған, енді карызын өтеп, соның бәрін қайта құсуы керек. Бүгінгі жеруі - тоғайған, күпті көңілден ғана. Солай деп шамаладым.

	 	- Шеберлік деңгейіне, ең биік шыңы болмаса да, белгілі бір белесіне тым ерте жетіп едім, - деді Саржан. - Бұдан соң жаңа бағдар тапсам керек еді. Түрі ұлттық... мазмұны да ұлттық! - деп маған шекесінен қарады.

	- Әлбетте... - дедім мен.

	- Мазмұны жөн, көкейде тұр. Түр... ол да айқын сияқты. Бірақ екеуі де бұлдыр. Қанша толғансам да тетігін таппадым. Тіпті, ұлттық мазмұн, түр де емес. Өзімдік ерекше сыйпат. Қазіргі барымыздан мүлде бөтен. Әрине, бүгінгі бейнелу өнеріміз... шым-шытырык. Бірақ бұл тарапта бізге - біз болғанда мына дүмше жалғанның қараңғы түкпірінде жатқан казакка ешқандай мүмкіндік жоқ. Мәскеуде шәйт десе, мұнда ойбай-аттан. Манеждегі шатақты білесің ғой. Әлемдік өнердегі бар жаңалық бізге жат. Ізденіс атаулыға тыйым салынған. Хрущев кеткенімен, бәрі бұрынғыша. Алды-артың түгел... жабық. Бірақ қашанғы тұншығып отырасың. Біз... мен жаңа бағыт, жаңа жол табуым қажет. Мұрат тұтқан межелі жерге жететін. Қия болса да, қиғаш болса да. Және құлап мертікпейтін. Айтқанға оңай. Бауырым, білуге тиіссің, тыңнан сорап салу ұшін гений болу керек! Ал біз... катардағы етікші ғана. Оның үстіне, - деді Саржан, - бізде бұл салада ұлттык дәстүр жоқ. Сендер, әдебиетіміз сондай, тарихымыз сондай деп қанша мақтанғанмен, қазақта мүсін... мүсіншілік өнер атымен болмаған ғой!..

	- Неге? - дедім мен. - Ежелгі түрік, ескі қыпшак дәуірі ше?

	- Каменная баба ма? Тас қатындар?

	- Қатын емес, баба! - дедім мен аз-маз шамданып. - Орысша айтқанда, дед, предок - ата-баба мүсіні. Әрине, әйел мүсіндер де бар. Ана. Кейінде жерге ие болған орыс ағайындар ежелгі, түрікше есімімен “Баба”

	- “Предок” деп атай келе, уақыт озғанда өз тіліндегі омоним сөзбен мағналас ұққан.

	- Солай де. Яғни, ата-баба тұлғасы...

	- Солай. Жалпы атауы - балбал.

	- Бірақ бұларың... тым жабайы ғой. Жайдақ - примитив.

	- Шын жайдақ - бүгінгі мүсін өнері, - дедім мен шынымен шамданып.

	- Не бар? Сыртқы ұқсастық, жадағай көшірмеден басқа. Арзан айқай, дөкір идеология!



	Саржан менің бетіме аңыра қарап, қалт тоқгады. Қарама-қарсы тұрмыз.

	 	- Сонда... - деді ешқандай кейіссіз, әдепкі эуезімен. - Бұл... балбалдардың мәнісі неде?

	- Ежелгі грек, рим, бүгінгі советтік мүсін өнерінің мэн-мағнасы кандай болса, көне түрік-қыпшақ мүсіндерінің мэн-мағнасы да сондай. Тек өзіндік ұғым, наным ерекшелігімен.

	- Яғни?..

	- Сұлулық туралы таным. Ұлттық идеология. Төл тарих. Этнография...

	- Соның бәрі бар ма?

	- Бэрі бар. Тек, бейнелеу тэсілдері басқаша.

	- Атап айтқанда?

	- Мен нақты талдап, бажайлап тарата алмаймын, - дедім. - Сен сияқты Сұңғат-мүсін академиясын бітіргем жоқ. - Зорлана күлдім. - Тек... таза ұлттық сыпатын ғана куэландырам. Жэне деректі бедерін. Нақты танып, білу үшін осы саладағы маман болу керек.

	- Сонда... альбом, жинағы бар ма, элгі тас бейнелердің?

	- Бар.

	- Тауып бересің бе?

	- Тауып... берем...



	Сэл артық кетіппін. Манадан бергі сөзім емес, элгі, ежелгі түрік- қыпшақ мүсіндерінің жинағын тауып берем дегенім. Рас, өзімде бар. Бірак кітап жағына келгенде мен атақты Қарабайдан өткен сараңмын ғой. Ғұмырымда кісіге кітап ауысып көрген емеспін. Дос-жаран, тамыр- таныстың талайының көңілі қалған, ақыры бәрі де үйренген. Енді міне, өзім тіленіп түстім. Қолайсыз әңгіме қыза-қыза келе, дүниеде жоқ қымбат кітапты берем деп қалдым.

	Саржанның шеберханасының алдына жеткен екенбіз. Қаланың тыныш әрі қолайлы аймағы, Орта Алматы өзенінің жағасына салынған үлкен, сәулетті ғимараттың тым биік, астыңғы қабаты. Жалғыз-ақ жармалы, бірақ рабайсыз үлкен, жалпақ, сырты тақталы ағашпен қапталған, бірден байқалды, ауыр, темір есікті, қолындағы жүқалтаң қара портфелінің түбінен солаң еткізіп алған, үзын, арбақ, болат кілтін бойлата сұғып, үш қайыра бүрап, сықырлатып аша берді.

	 	- Мен бүгін кірмей-ак қояйын, - дедім. Жаңағы кітаптың уайымымен көңілім лайланып түрған.

	- Онда ертең... Қай уақытта?.. Кешқүрым. Сәл ертерек. Сағат алтыда бола ма?

	- Жарайды, - дедім.

	- Тек әлгі кітапты ұмыгпа, - деді Саржан.



	Адам өстіп тілінен табады екен. Ергеңді күтпей, ешқандай үміт болмаса да, - қолма-кол, әлдебір адасқан такси ұшыраса кеткені. - тура “Академкітап” дүкеніне тарттым. Өткен жылы, жоқ, арғы жылы осы арадан сатып алғам, әлгі, ертең қолды болғалы тұрған керемет кітапты. “Половецкие каменные изваяния” - “Қыпшақ тас мүсіндері” ғой. Мәскеудің “ІІаука” - ғылым баспасынан шыққан. Мен көргенде екі дана болатын. Қалған сыңары, әрине, баяғыда құрдымға кетті. Мүмкін, баска бірдеңе табылып қалар. Альбом болмаса да, туыстас, тақырыптас әлденендей жинақ. Жоқ! Тура өзі! Қаз-қалпында, артқы бір сөреде шаң басып тұр. Менен басқа кімге керек ондай кітап. Ең ділгір, ең қажетті кітап. Әрине, бағасы удай. Бірақ мен қой емес, тай беруге әзір едім. Төрт сом тоқсан үш тиын төлеп, саттым да алдым.

	3

	Саржанның шеберханасы ат шаптырым көрінді. Үлкен ғимараттың астыңғы, бірінші этажы. Тұтасымен бе деп едім. Жартысы екен. Екінші қанат - ол да атақты, пәленбай деген ақсақал мүсіншіге тиесілі.

	Кең ғана емес, биік. Түйелі кісі таяғын созып, төбеге әрең жеткізер еді. Яғни, әдепкі пәтер үйдің екі қабатына тақау. Ал аумағына, шаршылап бөлсе, сол пәтердің, шағын емес, кең пәтердің бес-алтауы сыйып кетердей.

	 	- Екі жүз тоқсан квадрат метр, - деді Саржан менің жан-жағыма аңыра қарағанымды байқап. - Осы жасқа жеткенде тапқан жалғыз қазынам. Басқасының бәрін қиратып, кайта жасау керек. Түгел халтура! - деді қаткыл үнмен.



	Мен ыңғайсызданып, ештеңе дей алмай қалдым.

	 	- Бірақ тәуба... - деді сосын. - Әлі картая койғам жоқ. Әлі жасаймын. Бәрін жаңадан. Енді бір жиырма жыл тұрсам...

	- Қазіргі жас - отыз...





- ... екі, - деді Саржан.

	- Мен де отыз екіге шықтым.

	- Міне, көрдің бе, - деді Саржан көңілденіп. - Бар ғұмыр алда... деп, бір-бірімізді алдаркатуға жаксы.

	- Әдетте мүсіншілер мен сәулетшілер ұзақ жасайды, - дедім мен. - М ике л ан дже л о...

	- Сексен тоғыз, - деді Саржан. - Леонардо да Винчи - алпыс жеті. Бірақ бұл ақсақалдар әуел бастан тура жолға түскен. Ал біз... алғашқы он жыл зая кетті! ..

	- Неге, - дедім мен жуып-шайып. Әрі шыным. - Біріншіден, атың шықты, болашағыңды қамтамасыз еттің, қай жағынан алғанда да. Жағдайыңбар, тоскауыл аз...

	- Тосқауыл... көп қой. Керек десең, қол-аяғым байлаулы.

	- Жоқ. Ендігінің бәрі өзіңе байланысты. Шындап кіріссең, бұзып шығасың. Ешкім де тұншықтырып ұстай алмайды, жолыңды кесіп тастай алмайды.

	- Ол рас, - деді Саржан.

	- Жай ғана рас емес, анық ақиқат. Екінші, ең бастысы - біраз жақсы дүниелер қалыптадың. Мәселен, Ақмоладағы “Тың көтерушілер.” Менің байқауымша, мүлде басқа нәрсе. Айқай, ұран емес, шындық. “Міне, мына жердің иесі - біз! Алдық! Табанға салдық!” деген өктемдік, астамшылық анық байқалады. Көтеруші емес, таптаушы. Игеруші емес, қорлаушы!



	Саржан рабайсыз ыржиып, үнсіз күлді. Акырын күрсінді. Кішкентай баладай аңғал, риза кейіпке көшкен. Маңдайдағы, қосарлана жарысып, көлденеңінен, мезгілсіз түскен әжімнің өзі жарасып тұр.

	 	- Солай айттың, ә!.. - деді. - Сен көргенсің. Мәнісін танығансың. Бірақ басқалар... басқалар көрді ме осыны?

	- Қажеті қанша, - дедім мен. - Аңдамай-ақ, білмей-ак қойсын. Соның өзі жақсы емес пе. Тым кұрса қазіргі кезең үшін.

	- Рас, - деді Саржан енді маған мүлде риза болып. - Біздің ауыл - Көкшетау. Қасиетті жер, құйқалы топырақ, кәделі ел. Қалай қопарды, калай тапады, қалай қорлады. Соның бәрін көрдім, мектепте оқып жүрген кезімде. Дәрмен жоқ, шыдайсың. Бірақ бәрібір, сенің айтканың дұрыс емес, - деді. - Қазақ... қазақ бар ғой онда. Қазақтың тұрпаты басқаша болуы керек еді. Мұңды, кайғылы...

	- Ойлы, - дедім мен. - Оны да көрдім. Алақайлап, құлдық ұрып тұрған жоқ. Қайткенде де аналардан баскаша.

	- Солай ма, - деді Саржан әлденені есіне түсіре алмағандай, бейтарап кейіпте.

	- Әрине, - дедім мен. - Тіпті, езілген, түңілген десе де болады.



	Енді Саржан әбден көңілденді.

	 	- Ал астана Алматыдағы “Революция ерлері?”

	- Бұлар шын ерлер, - дедім.

	- Қалай?

	- Ескі заманды төңкерген. Қырған, жойған. Шын ерлер. Советтік түсінік бойынша.

	- Ал, басқа тұрғыдан келсек?



	Әрине, жендет. Топас, дүлей. Бұлыңғыр заман туғызған шынайы тұлғалар...

	 	- Сонда... жаксы ма, жаман ба?

	- Өзің де білесің, - дедім. - Өнерде жаксы, жаман жоқ. Табиғи көрініс кана бар. Мәселен, фашистік бейнелеу өнері...

	- Фашистік идеология.

	- Сенікі советтік. Біреуге ұнасымды, енді біреуге жек көрінішті.

	- Фашистік өнер туындылары жалпақ жұртқа. ..

	- ... жат емес, - дедім мен. - Жаман, зиянды, кәкәй, ол - бүгінгі біздің балшабектік ұғым. Күні ертең, ертең емес, енді елу жылдан соң ғажайып мұра деп жарияланбасына кім кепіл. Фашистік емес, антифашистік көзкарас тұрғысынан. Аяусыз зұлымдық, шектен шыққан жауыздықтың бүркемесіз бет-бейнесін көрсетті ғой. Үлкен өнердің негізгі мұраты да осы емес пе.

	- Сен өте шәргез сөйлейсің, - деді Саржан маған таңырқай қарап, басын шайкап. - Сонда фашизм мен большевизм...

	- Мен ондай ештеңе айтқам жок, - дедім.

	- Айттың, - деді. - Енді түсіндім, кітабыңның неге туралғанын. Неге бөгесін көбін.

	- Мүлде басқа жағдай, - дедім мен. - Туралған кітап - ескі мұраға қатысты болатын. Ал іште жатқан, айтар сөзге келсек, әзірге оның жүзден бірі сыртқа шыққан жоқ.

	- Шықты, - деді Саржан күліп. - Окыдым ғой жаңа романыңды. Әрине, бәрін астарлап бергенсің. Өзіңнің жанағы кредоң бойынша. Таныған кісі ғана ұғады. Әзірше. Ал өзің айтқан елу жылдан соң... - Қарқылдап күліп, мені иығымнан салып қалды. - Жоқ, елу жылға жетгіей- ак...

	- Мінеки, маған да үмітті алданыш тауып бердің, - дедім.

	- Өмір бастан-аяқ алданыштан тұрады, - деді Саржан. - Ал, жарайды, шай ішейік. Менің бойдақ екенімді білесің бе? Әйел орыс еді. Ленинградта, оқу кезінде алған. Түріне, тұлғасына қызығып. Жоқ, натуріцица емес. Тап-таза қалпында қолыма түсті. Бірақ таза жүре алмады. Менде ақша да, атақ та жетіп жатыр. Әйткенмен, қатын бағатын жағдай аз, жүріс-тұрыс, жол-сапарлар көп. Одан босасаң - мына жұмыс. Келеді, отырады, іші пысып кетеді. Бай - күтімсіз, бала жок. Көбіне жалғыз. Күмән шындыққа айналды. Акыры кетіріп тындым. Тым тәуір көріп едім. Сөйтіп былғандым. Откен жылы. Әлі жуынып, тазарып біткем жоқ. Жұрт ойлайды ғой... Менен бақытсыз кім бар екен!..

	- Мұның бекер, - дедім. - Саған жаратушы үлкен дарын берді, оның үстіне мандайың жарылып, ақжолтай тудың. Бұдан артық қандай бақыт болуға мүмкін?!



	Саржан зорлана күлді. Бірақ ыкыласпен сөзіме бағып тұр.

	 	- Бұл - тиесілі тағдыр, - дедім. - Ал қалғанының бәрі - тіркеме. Кетеді, келеді, ауысады, жалғасады. Бәрі де өз қолыңда.

	- Бұл қол басқа жаққа мұрсат бермей тұр ғой, - деді Саржан күліп. - Мүмкін, қажеті де болмас.

	- Қажет, - дедім. - Бірақ қамығатын, қайғыратын іс емес. Ата казақтың сөзі бар ғой, осындайда айткан: “Қатын - жолда, бала - белде!” Сенің жасындағы жұрт жаңа үйленіп жатыр. Енді асықпай, таңдап жүріп, өзіміздің нәсілден бір көрікті қыз ал.



	Саржан тағы да күлді.

	 	- Ойда бар, - деді. - Біреу, екеуі... Алайда... махаббат жок. Оның үстіне, ауыз күйген. Отыз екі жылдық өмірді қайта бастау онай емес, бауырым, - деді.

	- Бастамайсың, жалғастырасың, - дедім. - Айттым ғой, мен де отыз екі жастамын. Әлі бастамадым десем де болады.

	- Гөте не деп еді? “Рухы жадау пенделер ғана төменшік” деген.

	- Өте әдемі тәржіма, - дедім мен. - ІІемісшесін білмеймін, орысшасы - “Только нищие духом скромны.”

	- Жазуыңа карағанда, әлгі, жұртқа жақгіады деген романыңды айтам, сен тым кішіпейіл кісі емессің. “Менің бойымда Елтеріс, Естемилер заманындағы бабаларымның қаны бар!” Пай, шіркін! Керемет бір тұлғалар болған ғой. Кім олар?

	- Ежелгі түріктің жарым дүниені билеген, тұлпарының дүбірінен алыс жұрттардың өзі тітіреген ұлы патшалары.

	- Аттила заманы ма?

	- Одан сәл кейінірек. Міне, сондай екен арғы бабаларымыз. Бүгінгі әулеті - біз. Аталарымыздың қасиетінен мүлде макрұм емеспіз. Халқымыздың бойында тұр. Терең бір қойнау-жықпылында. Бәріміздің. Тек түйсіну керек, сезіну керек.

	- Мен өте қатты сезінем, - деді Саржан. - Өзімнің қор екенімді, сорлы екенімді. Аталарыма тартпай туғанымды. Әйтпесе, дәл осылай жүрмес едім...



	Мен ештеңе дей алмай қалдым. Саржан төргі бір бұрыштағы текшеден электр-шәугімін алып, су толтырып, токқа қойды. Әлденеге күйбендеп жүр.

	 	- Маған ештеңеге әуре болма, - дедім дауыстап.

	- Саған емес, өзіме, - деді. - Кешкі тамақ. Бірақ ауыз тиіп көресің. Әйтпесе әңгімеміз жүрмейді.



	Мен жан-жағыма - мүсінші шеберханасына бажайлай қарадым. Кірген бетте басталған әңгіме қызығымен аңдамаппын, аңдасам да көз токтатпасам керек, ат шаптырым алаңқай ыбырсып жатыр. Арғы бір кабырға - қатар-қатар тізілген, үлкенді-кішілі, ұзынды-қысқалы, әлде гипс, әлде балшық, әлде басқа бір илемеден жасалған, түнерген мүсіндер. Кейбірі біткен, кейбірі бітуге такаған, енді бірі орта жолда тоқтаған... айырып, танып болмады. Енді бір тұста тағы да белгісіз мүсіндер - басы, беті, иық, кеудесі ғана бар; және бір сиықсыз дөмпектер, жартылай немесе бастан-аяқ кенеппен оратылған. Бергі бетте кеудесі ғана сұлбаланған, құлак, мұрын, ауыз, көздің жобасы ғана түсірілген әлдебір дүлей, сокыр-мылқау кесек. Оң қаптал. терезе алдында асты бітеу, екі иығы ойылып, доғалана қашалған қызыл тас. Жоғарыда, төрге тақау, оңашада - биіктігі кісі бойы, жуан, торт қырлы ак мәрмәр тұр. Сәнге қойылған сияқты.

	Зәулім шеберхананың ауасы кең екен. Сыртта капырық, мұнда коңыржай самал соғып тұр десе болады. Терезе астындағы кондиционерді қосыпты. Ол кезде жаппай қолданысқа түспеген, сирек, әрі таңсық нәрсе. Мұрныма әуелі құрғақ шаң, содан соң шикі балшық иісі келді. Шаңы түсінікті. Ал балшық... әнеу бір тұста, үсті тобарсып, әлдебір темір астауда үйіліп жатқан, батпақты, қою лай көзіме түсті. Енді күйік иісі шыққандай. Шәугімнен бе деп едім. Бәлкім, тас. Мана, есікті ашқанда, қолында балға мен қашау болған. Мен кірген соң да, сірә, межеге жеткізу үшін, бірер ұрды. Мына шомбал қызыл гранитті. Жұмысы қарабайыр әрі өте ауыр екен. Өзі балғашы. Өзі балшықшы. Өзі бедізші.

	Жақында ғана біліссек те, сағынып табысқан екеуіміз манадан бері шеберхананың қақ ортасында, кейде тұрып, кейде ерсілі-карсылы жүріп, қызу кеңес үстінде, бар дүниені ұмытыппыз.

	 	- Бері жүр, - деді, аса төгілген ыстық шәугімін шолақ дастарқан жабылған тақтай жозы үстіне қойып жатқан Саржан. - Төрге шық.



	Төр - шеберхананың жоғарғы, күнес жақ бұрышына орнатылған өзгеше құрылым - аумағы жарты бөлмеге жуық, биік ағаш үйшік. Өзі екі қабатты. Жоғарғы қабаты - бұрышқа тірей бекітілген, үсті ашық кос кабырғалы; бергі жағында, баспалдақ басында - шолақ есік. Асты - бір ғана қабырға, яғни төменгі беті далдасыз, едені көтере тақтайланып, сұрғылт палас жайылған; қақ ортада шағын стол, арғы жақ бұрышта - сырты ағаш қаптама, добал, куб кейіпті мұздатқыш, және баяғыда студент жатақханаларында тұратын, жұпыны, сида текше. Сыңайына қарағанда, бұл - “ас үй”, ал жоғарғы - “демалыс жайы.” Шынында да солай болды.

	 	- Менің жұмыс жасайтын шеберханам да, тіршілік кешетін мекен- жайым да осы, - деді Саржан.

	- Үй жоқ па?

	- Бар. Тура үстіде. Осының қақ жартысындай. Қаңырап тұр. Кіргім келмейді, көргім келмейді. Киім ауыстырып, жуынып-шайынуға ғана, амалсыз барам. Жарар. Ал, отыр, - деді.



	Астына әдемі терме алаша төселген, қазақы, жатаған, бірақ дөңгелек емес, төрт қырлы, ұзыншақ жозы басына, ол да тапалтақ, ойыншыктай орындыққа келіп отырдық. Дастаркан кәдімгідей, аз болса да маңызды.

	 	- Менің күнделікті ас-суым көбіне өкіметімнен, - деді Саржан болмашы жымиып. - Жиын, кеңес, жолсапар - банкет, ресторан. Бірақ ең тәтті тамағым - осы, жұмыс кезіндегі нәпақа. Мынау - баяғы шешелеріміз айналдыратын қазыға жетпесе де, жеуге жарайды. Әлгі, көсемдерге арналған жабық дүкеннен алып тұрам, кол тиіп, бара калғанда. Осы піскен, дайын калпында. - Мүйіз сапты, көстиген қазақы пышақпен бармақ елі, білектей қазыны кесек-кесек турады. - Нанды ұмытып кетіппін. Прәндік бар... - Қайта тұрып, бұрыштағы текшеден екі шайкесе әкелді. Құйды. - Ал, кеттік... - Бір жапырақ қазыны алып, аузына апара бере, қайтадан дәлеңкеге койды, уілдіріктің қақ ортасынан таргып. екіге бөлді. - Кесегірек турап жіберіппін. - Тағы бірнеше жапырағын ортасынан айыра кесті.



	Мен жарты жапырағын алдым. Тұзы, дәмі орнында, сәл-пәл ысталып, сорғытылған тәрізді, тіпті тәуір.

	 	- Партия кызыметіндегі орыс ағайындар да жақсы жейтін сияқты осы қазыны, - деді, екінші жапырақты аузына салған Саржан, оңды-солды, қарш-құрш шайнап.

	- Қазысын да, басқасын да жеп жатыр ғой, - дедім, мен де келесі кесегіне қол созып.

	- Біздің өзіміздің ет-сүйегімізбен қоса, - деді Саржан. Шайдан бір үрттады. Сүтімен қоса шығарылған қою шай. Кеудесін кере созылып, маған тіке карады. - Сонымен, “Тың көтерушілерді” ақтап шыктың...

	- Ақтағам жоқ, өзі солай.

	- Ал “Революция ерлері”... Оны да қатарға қостың. Екеуі де көңіл үшін.

	- Мен көркем туынды туралы сөз болғанда ешкімнің көңіліне караған емеспін, - дедім. - Сенің екі ескерткішің де, шеберлік тұрғысынан алғанда, бүгінгі советтік, ең биік деңгейде болса керек.



	Саржан канағаттанған сыңаймен бас изеді.

	 	- Өзім де солай ойлаймын.. Бірақ қалғанына күмәнім мол...

	- Күмәнің жарым-жартылай ғана орынды... - дедім. - Әрине, насихат бар, ұран бар. Бірақ түптеп келгенде мәселе - атауда, тақырыпта емес, калай бейнелеп, қалай қабылдауда. Сен тың көтерушілердің де, революция ерлерінің де нақты, табиғи бейнесін жасағансың. Өкіметімізге, партиямызға ұнады. Соның ешқайсысына - “тыңға” да, “төңкеріске” де қатысым жоқ мен де теріс көрмедім. Енді ертеңгі ұрпақ тағы өзінше бағаламақ.

	- Ұқтым, - деді Саржан. - Сендер... жазушылар - өте сақ халықсыңдар. Әбден запы болған. Біз де сол төңірек. Бірақ мен анык андадым, сен - ұлтшылсың. Яғни, ұлтшылға да ұнаса, тым теріс емес деген сөз. Әйткенмен, какпақыл болмаса, тыйым болмаса, бәрі басқаша шығар еді ғой!

	- Әрине, - дедім мен. - Бірак бүгінгі ахуалыңа ешқандай амал жоқ. Яғни, орайын, ретін табу керек.

	- Өзің таптың ба?

	- Таба алмай жүрмін. Енді бір жағынан ойлап тұрсам, дәл осындай, осыған ұқсас қиындық барлық уақытта болған. Сурегкер атаулының алдында. Он тоғызыншы ғасырда да, орта ғасырларда да. Бірақ ұлы тұлғалар қашанда оң шешім тапқан.

	- Ұлылар!.. - деді Саржан бас бармағы мен сұқ қолының арасына қысып ұстаған жарты кесім қазысын жоғары көтеріп.

	- Бұл арада мәселе ұлылықта ғана емес. Қай заманда, қайткенде де оң шешім табу мүмкіндігі барлығында.

	- Хош... - деді Саржан қазысын аузына апарып.

	- Мәселен, өткен замандардағы... әдебиет жайын айтпайын, бейнелеу өнеріне келейік. Суреттері салынған, мүсіндері қашалған - кімдер? Патшалар, патшайымдар, граф, герцог, княжна, графиня, қолбасы, бай- бағлан... Дәлме-дәл портрет. Керек десеңіз, сол мықтылардың өздерінің, ұрпақ, әулетінің тікелей тапсырмасымен орындалған. Мадақ па? Жағыну ма, бас ұру, дәріптеу ме9 Мадақ пен дәріп бар, орнына қарай. Бірак құлдық пен насихат жоқ. Керек десеңіз, көбіне-көп - эшкерелеу, бет- пердесін айғақтау. Өйткені осының бәрі - нақты, шынайы суреттер ғана. Шынайы болғандықтан, акыл мен парасат та, ұлылық пен ұлағат, надандық пен топастық, арсыздық пен зұлымдық, қаталдық пен хайуандык - бэрі көрініп тұр. Шын суреткер ешқашан ақиқаттан ауытқымайды. Ал бұл акиқаттың танымы, көрінісі - әркімнің өз дэрежесіне сай. Манағы, тапсырыс берушілердің ешқайсысы да мені, немесе арғы атамды қатал, зұлым, топас кейіпте суретке түсірдің деп өкпе, реніш айтпаған, ризашылықпен қабылдаған. Сенің партиялық, советтік тапсырыс бойынша жасаған туындыларыңның жағдайы да осы сияқты. Қожайындарға ұнады. Ертеңгі қабылдануы - басқаша болмақ...

	- Дэлелдедің... - деді Саржан бэсең дауыспен, назарын төмен салып. - Шет елден, капиталистік елдерден келген қонақтардың өзі эуестене қарағанын байқадым. Бірақ менің тілегенім - мұндай паргиялық монументтер емес. Қазақтың өзіне ғана тэн, элемдегі ешбір халыққа ұқсамайтын ұлттык мүсін дәстүрін калыптасам ба деп едім. Шамам келмеді. Міне, қаншама ғұмыр кештік. Отыз екі жыл! Оның он екі жылы жүгендеулі жұмыспен. Артқа көз салып, байыптап тұрсам, ең жақсы күндерім етіп кеткен сиякты. Таусылған, сарқылған сияқтымын. Әрине, осы бетімде ұрғылай берсем... тағы қаншама дүние туады. Бұрынғыны кайгалау, бардың басқа бір нұсқасы. Кейде ойлаймын, шынында да өнердегі, тіпті, өмірдегі жол ұшығына жеттім бе деп. Сенде бола ма осындай сезім? Иисус Христос жасы дейді ғой батыста. Біткен...

	- Ол - басқа жағдай, - дедім. - Біткен емес, бетбұрыс жасы деп білем. Не ары, не бері кететін. Шынында да бетбұрыс. Жақсыға деп білу керек. Ақыл-ой толысқан. Мінез қалыптасқан. Қайрат - қалпында. Ал білім мен таным, шеберлік пен машық белгілі бір деңгейге жеткен. Шыңға шыққан мезет. Мен сол тұрғыда ұғам. Төмен құлау шарт емес. Өрлемесең де осы биікте тұру керек. Данте отыз үш - азаматтың ғұмыр ортасы деген. Жыл есебімен алғанда. Бұл, әуелгі отыз үштің жарымынан артығы - балалық дәуір. Алдағы отыз үш - түгелімен еңбек жылдары болуға тиіс. Яғни біздің бүгінгі жасымыз - шын ғұмыр, өнерге бағышталған ғұмырдың эуелгі ширегі ғана болса керек.

	- Айтасың, - деді Саржан. Манадан бері аңырып отырған, бөлінбеген бір жапырақ қазыны аузына кесегімен апара бере іркілді. - Осының бэрін өзіңше эбден қорытып, көңілде бекітіп. келесі ғасырға дейінгі бұлжымас бағдарлама ретінде қабылдап та қойған сияқтысың.

	- Осы жерде ойлап тауып отырмын, - дедім. - Әйтпесе, менің де жетісіп жүргенім шамалы. Менде де дағдарыс. Соңғы роман жүйкемді тоздырып кетті. Жаңаша жол таптым ба деп едім, жарыққа шыққанша қажып біттім. Енді жаппай жамандап, жамандап емес, балағаттап жатыр. Мэселе онда емес. Жарияға жеткен соң жеңіс сенікі. Мэселе... бұл - менің ең бейбіт, ең жеңіл есебіндегі дүнием еді. Бұдан ауыры, бұдан күрделісі кай баспадан калай өтпек? Жарыққа шыкпай-ақ тұншығып өледі ғой. Енді калай жазу керек? Былай тартсаң өгіз өледі, былай тартсаң арба сынады дегендей. Тіпті, алға жарым қадам жүру мүмкін емес. Мына калыпта, ең мәнді деген, күрделі деген дүниелерімнің ешқайсысы да өтпейді!..

	- Өтеді! - деді Саржан кілт кетіп. - Сендерде әрқилы тәсілдер бар емес пе. Жаңа өзің айтқаннан да нәзік. Жолын табасың! - деді керіле күліп. - Ал оған дейін маған бір ой келіп тұр. Сенің мүсініңді жасасам. Әзірше бюст. Бюст те емес. Басың. Иығыңмен, әрине.

	- Не таптың? - дедім.

	- Қазір...



	Саржан орнынан оқыс көтеріліп, қолын жуып келді. Содан соң, менің басымды он саусағымен қатарынан, шырмай ұстап, бар бітісін тексеріп шыққан.

	 	- Дұрыс, - деді орнына отырып, қанағаттанған сыңаймен. - Өзім де осылай шығар деп ойлап едім.

	- Қандай екен? - дедім.

	- Төбең жалпақ, тігісі көрініп тұр, қарақұсың ойыс. Мойның кысқа. Маңдайың жазық, мұрның тәмпіш, иегің қатқыл. Бет сүйегің шығыңқы. Және... соған жалғас шықшыт та бедерлі. Череп... бас сүйек - бар бітімнің көрінісі. Әрине, қазір қалың шаш астында, бірақ одан сенің болмысың өзгермейді. Мүсін шыкканда да солай. Мені кызықтырған - қу бас емес. Сол бастың сыртқы көрінісі туғызған ерекшеліктер. Мінез, тұлға. Иә. Ал таза, анатомиялық тұрғыдан келсек. бетің жалпак, оны айттым, көзің үлкен әрі қиығы түзу. Ернің жинақы, аузың кішкентай. Мұрт, ол енді колдан қойылған нәрсе, қасың... көтеріңкі, қиғаштау, асты бітік, үшбұрышқа бейім. Осының бәрінің мәнісін гаратып айту шарт емес. Өте шешімтал, қатал кісі деп кана жинақтауға мүмкін. Бұрынғы замандарда...

	- Ал қазір ше?

	- Сол төңірек. Өктем әмірші болар едің. Бірақ бас сүйектің бөтен бір сыпаттары - мәселен, қақпақ, ойыс төбе, - сені өнерге, оның ішінде ақыл- ой тарабына алып кеткен...



	Мен күлдім.

	 	- Тағы не бар?

	- Иә, жаңа іркіп қалдым, қабақ сүйек үстінде... қос қабақтың үсті. Тіпті түсініксіз... аралықта, түйісе жаздап, қиғаш, келте біткен тағы бір бедер бар.



	Мен аңырып барып, маңдайымды сипаладым. Рас екен.

	 	- Тағы не? - дедім.

	- Самайда, көздің сол жақ қиығына тақау тұрған жалғыз мең...

	- Әуелде екеу болатын, - дедім. - Біреуі тура астынан бөрткен шығып, жоғалып кетті.

	- Ол сенің тосқауыл, бөгетің, қия жолда көлденеңнен ұшырасып, бағыңды қайтарған... жоқ, бағынды емес, қажыр-қайратыңды мұқаған. Бірак бұл - сыртқы көрініс қана. Енді... екі қас арасында - жалғыз, түзу сызық. Тағы не... құлағың... кішкентай, бірақ бедерлі қашалған... иә, жасалған, жаралған.

	- Сендерде Академияда физиогномика арнайы сабақ ретінде жүргізілді ме? - деп сүрадым.

	- Жоқ. Физиогномика да, басқасы... френология да советтік ғылымға жат деп есептеледі. Мен өз тарабымнан... Хош. Міне, бәрін көріп тұрмын. Мақтамаймын, ақикат шынын айтам. Сен... - Сөзін аяқтамай, кеудесін жазып, жоғары қарап, оң қолының сұқ саусағын көкке көтерді. - Иә, бауырым! Сондай кісінің мүсінін жасау - мен үшін үлкен абырой, - деді. - Кейін, жиырма жылдан соң, құдай жеткізсе, елу екі жасыңда және бір рет қалыптаймын. Содан, жетпіс екінде тағы. Нақ өзі деп. Ұлттық және халықаралық көрмелерде үшеуін катар қоямыз. “¥лы жазушының үш кезеңі” деген тақырыппен. ..



	Жадырай күліп алдық. Түтінге ысталған, тек жоғарыдағы партия, совет қызыметкерлері ғана жейтін ерекше қазыға қайтадан қол создық. Саржан жаңартып шай құйды.

	 	- Жоқ, - дедім. - Менің мүсінімді жасамай-ақ кой.

	- Неге? - деді Саржан таңырқап.

	- Уақытың кетеді.

	- Менің уақытымның өзі осы жұмысқа арналған ғой. Қалжыңы жоқ. Өзіңнің уақытың кетеді деп те қорықпа. Фотограф шақырам да, анфас және пофиль және сыртың - төрт-бес сурет түсіртем. Содан соң натура - көп болса екі-үш рет қана келесің, осылай, бірер сағат әңгімелесіп отырасың. Болды!

	- Болмайды, - дедім, Саржанның шынымен айтып тұрғанына көзім жетіп. - Мен - тәңіріге, аруакка және тылсымға сенетін кісімін. Жадағай, жалғыз-ақ өлшемдегі фотосурет емес, басыңның, бар бітіміңнің нақпа-нақ көшірмесі - қолдан жасалған сыңарың... Мүмкін, шайтан конар. Ең корқыныштысы - менің жаным өзімді тастап, сол мүсінге көшіп кететін шығар. Түгел болмаса да, тең жарым, бөлшек бітісімен... Ракмет, әуре болмай-ақ қой, - дедім.



	Саржан бір сәт маған үңіле қарап отырып қалды.

	 	- Бекер айтасың, - деді. - Мен тірілердің өзінің біразын калыптадым. Қазіргі ойым, алғашқы кезекте - Үлкен кісінің өзі. Әлбетге, шеберханаға келе алмайды, әрқилы кейіптегі ондаған суретін айтпағанда, екі мәрте таудағы резиденциясында, міне, дәл осылай, оңаша отырып, негізгі бір белгілерін таңбалап алдым. Қазір нақпа-нақ көшірме бет-бедері дайынға жуық. Мынау кесек мәрмәр, - деді, еңселі ак тасты иегімен нұсқап, - өзінің сәтті күнін ғана күтіп тұр. Менде жұмыс көп. Көрінген адамға жабыспаймын.

	- Олар - басқа кісілер, - дедім мен. - Ренжіме. Шыным сол.



	Саржан сол қолымен санын соқты.

	 	- Дайын тұрған мүсін едің. - Бет-аузы шалбарлана күлді. - Мен де аллаға, тылсымға сенем. Бірақ тірі жанның тас не қола мүсінге көшіп кетуі мүмкін екенін ойламаппын... Тек дәп солай емес. Ерте ме, кеш пе, кісінің өзі кетеді, ал тас бейне артында қалады. Мын жыл бойы, баяғыда сүйегі қурап біткен иесінің орнында тұра береді. Цезарь, Помпей, Август мүсіндерін біз жанды тұлғаның бүгінгі, тірі бейнелері ретінде кабылдаймыз ғой. Бүкіл ескілікті... Айтпақшы, сен маған ежелгі қьтпшак мүсіндерінің альбомын әкеп көрсетем деп едің ғой?..



	- Әкелдім, - дедім. - Көрсетуге емес, біржола. - Үнемі қолымда жүретін, енді қасымда, алаша үстінде, жозыға сүйеулі тұрған әдемі, күрең былғары портфелімді ашып, “Қыпшақ тас мүсіндерін” шығардым. - Арнайы барып, сен үшін сактаулы тұрған жерінен тауып алдым, - дедім, кетпектей кітапты қолына ұстатып жатып.

	 	- Өзі жан-жақты, ғылыми зерттеу еңбек қой, - деді Саржан альбомның әуелгі бетін ашып, ары қарай парақтай бере.

	- Мүсіндер суреті - екінші жарымында.

	- Иэ, міне...



	Кітаптың 147-беті екен. Тас мүсіндер суреті бір, екіден бастап, кезегімен нөмірленген. Әуелгі бетте - әрқайсысы үш түрлі кейіп - алды, арты және қырынан түсірілген үш балбал. Саржан жеңіл көз жүгіртті де, альбомның соңын қарады. Тағы төрт жүз бет. Ең ақырғы балбалдың рет саны - 1329 екен. Яғни, бір мың үш жүз жиырма тоғыз мүсіннің жан- жақты кейіп-кескіні бар.

	 	- Бұл қай заман? - деп сұрады.

	- XI - XIII ғасырлар.

	- Соншама көп мүсін жасаған ба?

	- Бірер мың емес, ондаған мың жасаған. Содан сакталып жеткені.

	- Уақыт таңбасы...

	- Уақыт қана емес. Жабайылардың іс-әрекеті!..

	- Қандай жабайы?

	- Ежелгі Батыс-қыпшак қонысы - Дон, Днепр, Терістік Қапқаз, Еділ бойын жаулап алған отаршылдар. “Поганые половцы” - жексұрын қыпшақтар деп, ескерткішіне дейін қиратқан ғой. Мынау мың - түгелімен, эрқилы жағдайда, негізінен кездейсоқ аман қалған нұсқалар.

	- Иә, - деді. - Көбі кетік, сынық. Бірақ... - Бетін ашып, суреттерді қарағыштап кегті. - Ғажап!.. - деді. - Мынау - бүкіл элемге белгісіз, өзгеше өнер...

	- Мүсін ғана емес, мәдениет қана емес, тарих, - дедім. - Міне, еркектер бір бөлек, эйелдер бір бөлек. Әркилы киімдер. Түп негізі бүгінгі казаққа ұқсас. Ежелгі қару-жарақтар. Дулыға, сауыт... Міне, белдік, кісе... қылыш, садақ, қорамсақ...

	- Әйелдердің киімі қандай әдемі, - деді Саржан. - Шебер. Өте шебер. Әрі нақты.



	Бэрін бірдей қамтиын дегендей, асығыс ақтара бастады.

	 	- Әрбір мүсін - жеке портрет, - деді содан соң. - Шартты емес, накты бір кісілер, - деді қайтадан үңіліп. - Бұл - мен үшін мүлде беймэлім болып келген жаңа бір элем... - деді өзімен-өзі сөйлескендей күбірлеп.



	Тағы біраз, оңды-солды, ілгерінді-кейінді ақтарыстады. Кейбір беттерді саусағын салып белгілей отыра, тағы бір тұстағы суреттермен салғастырып, кайта-кайта қарады.

	 	- Мұха, - деді ақыры. - Анау, үлкен ағамыздың атын кетпектей қылып, сол қалпында атай алмаймын, - деді жымиып. - Мұха... Саған қалай рақмет айтсам екен...

	- Саған мен рақмет айтайын, - дедім. - Осы ата-бабалардың ежелгі дәстүрін қайта тірілт!

	- Оңай емес, оңай емес... - деді кеудесін кере шалқайып. - Бірақ байқап көрейін. Ол үшін ең алдымен кітап басындағы арнайы зерттеуді мұқият оқып, терең игеру керек. Әдебиетшілердің тілімен айтқанда, - деді күліп.

	- Мұнда бәрі таратып жазылған, - дедім. - Әуелі - қыпшак тарихы. Қоныс-мекені, салт-дәстүрі. Бородиннің “Князь Игорь” операсын көріп пе едің?

	- Баяғыда, студент кезімде...

	- Қайта көр. Біздің Абай театрында жүріп жатыр. Тәп-тэуір. Мұндағы қойылымды айтам. Ал операның өзіне келсек, бұл - өгкен дарқан өмірдің жүдеу көлеңкесі ғана. Бірақ музыкасы - классика. Бородин өз заманындағы дүмше түсініктен озып, қыпшақ жағдайын біршама таныған ғой. Бағалаған. Біздің жұрт - арғы қыпшактың тікелей жалғасы екенін андап біліп, қазақ әуендерін де ұтымды пайдаланған.

	- Уақыт тапсам, көремін, - деді Саржан. - Бірақ ол - қанша дегенмен қиял ғой. Ал мынау - нақты өзі. - О-о!.. - деді, ақтарыстап отырған кітабының зерттеу мэтін бөлімін ашып. - Тарих қана емес. Қыпшақтардың мүсіндеу өнерін бажайлап талдау ғой. Міне, екінші тарау - “Киім, эшекей, қару- жарақ және тұрмыстық бұйымдар.” Жан-жакты сызба - сурет-көшірме. Жинақталған, жүйеленген. Әйел киімі, еркек киімі... Кісе, айна-тараққа дейін... Келесі тарау - міне, қызық, “Мүсіндеу техникасы!” Типология, эволюция... Әй, жарайсың! Зерттеуші... кім - С.А.Половцева! Орыстың қатындары мықты ғой! Қай жағынан алғанда да... - деді ойнақы күліп. - Бірақ мынау... аты-жөніне карағанда, бізге элденендей қатысы бар-ау...

	- Бәлкім, арғы аталарының. Бірақ мен будан, қоспалардың бәрін таза орыс деп білем. Ал мына білгір эйел - орыс бола тұра нағыз қазақ. Сенің ұлтың үшін, ежелгі мәдениетің үшін осыдан артық қандай еңбек жасау керек!

	- Қазақ, - деді Саржан ыржия күліп. - Бар ғой бұл халықта да неше түрлі жайсаң. Мен өзімнің барлық үлгілі сабағымды орыс пен жойыттан алдым. Сен ше?

	- Қазақпен қоса, орыс, неміс, ағылшын, француз, жапон, американ деген сияқты. ..

	- Ал біз арғы Батыстан көп ала алмай тұрмыз, - деді Саржан. - Буржуазиялық өнердің азғындаған кейпі, пәлен-изм, түген-изм... Соц реализммен отырмыз, мешел бала сияқты, баяғы, түбі тесік, ескі горшокта...



	Ары қарай ақтара бере, кенет дір ете түскендей, оқыс бөгелді.

	Мына сурет... кайдан жүр? - деді құмығып. - 818-санды... Неге текст ішінде?

	 	- Сірә, жан-жақты талдау үшін, - дедім.

	- Ана жақта... - Кітаптың екінші, альбом бөлігін қарады. - Мүнда жоқ. 817 бар. 819. Мына сурет жоқ.

	- Екі рет баспайды ғой, - дедім.

	- Жасырып қойған сияқты, - деді Саржан. - Екі рет басса несі бар. Сегіз жүз он сегіз... он сегіз...



	Альбом- кітаптың соңғы беттерін сүзіп, мүсін аныктамасын тауып алды.

	 	- “818. Сум облысы, Чернухино-Перевал ауданынан табылған. Мойны үзілген...” - Саусағымен ұстап тұрған әуелгі бетті ашып, мүсінге қарады. - Сындырған екен, кайта орнатыпты...



	Мен де байқамаппын. Мойны солдан оңға қарай, иықтың үстінен ала опырылған екен. Әрине, құлағаннан емес. Айрықша салмақты, ауыр нәрсемен пәрмендей ұрған.

	 	- Иттің балалары! - деді Саржан катуланып. - “Оң жақ беті қабыршақтана ұшып түскен, немесе закымданған. Иегінің ұшы, иығының үсті және шынтағы кетілген...”



	Суретті қайтадан бажайлап қарады. Шынында да солай.

	 	- Мыйсыз, топас хайуандар! - деді енді мүлде түнеріп. Әуелгі қараста бәрін бірдей байқамаған тәрізді.

	- Уақа емес, - дедім мен. Сол жак беті аман ғой. Бүтін. Симметрия. Елестету оңай...



	Шынында да, бұдан бұрын қаншама қарағанда кетік-кемісі андағайлап көзге түспеген. Саржан ары қарай оқыды.

	 	- “Әйел мүсіні”... Әйел болғанда қандай! “Типі” пәленбай. “Өлшемі...” мынандай. Аһа. “Түр-тұлғасы...” - оны көріп тұрмыз. “Көкшіл құмтас...” Міне, ең керегі - “Қазір Ворошиловград тарихи-өлкетану музейінде тұр.”



	Қайтадан әуелгі, суретті бетті ашты. Қабағы жазыльтп, тесіле, ойлана карап азғана отырды.

	 	- Кім бұл?

	- Қыпшақ аруы, - дедім мен, кираған, бүлінген қалпының өзінде, он төртінен, жаңа туған айдай жарқырап шыққан көне суретке - тас мүсіннің жанды таңбасына сұктана қарап тұрып.



	Арада ай өтті. Бәлкім, одан көбірек. Түн ортасы ауғанда мезгілсіз телефон соғылған. Тыныштықты қақ жарған, ащы шылдыр. Ауылда қырсау-сырқау қарттарымыз бар. Атып тұрып, қатер үстінде суық тұтқаға жармастым.

	 	- Ау, Мұха, бұл мен ғой, - деді. - Саржан. Телефонынды әрең таптым...

	- Иә, - деймін, өрекпіген жүрегім әлі басылмай.

	- Сен немене, ұйықтап қалғансың ба? Ғафу ет, ойламаппын. Түнгі жұмысқа неге көшпейсің? Жарайды. Ал менің маңызды хабарым бар. Кеше, келе сала, Үлкен кісінің өзіне кіріп шықтым. Әрқайсысы екі метрден, екі шомбал, көкшіл мәрмәр тауып беруге жарлық қылды.

	- Иэ... - дедім, үнсіз тұруды ыңғайсыз көріп. - Неге көк?

	- Неге көк? Ұмыттың ба, біздің Айсұлу көк тастан қашалған ғой. Сол қалпында қайта туады. Және мен өзім...

	- Қайдағы Айсұлу?.. - деппін амалсыз.

	- Әй, сен әлі ұйқынды аша алмай тұрсың. Түнгі жұмысқа көшуің керек. Жаратушыға бір табан жакын.

	- Иә, - дедім. - Ойланып көру керек екен. Сонымен, қатарынан екі мүсін жасайсың...

	- Әрине. Айтпақшы, ұйықтаған - сен емес, есін жиып болмаған - мына мен. Қақ ортасынан, ортасы емес, аяғынан бастаппын. Мен тура қырық күн бойы бүкіл Қиян Даланы араладым ғой. Бұрнағы қыпшақ жұртының мекен-жайы. Қазір, өзің де білесің, украин мен орыс. Түгел орыс деуге болады. Ең алдымен... Жоқ, ең ақырында Ворошиловград- Луганск!.. Оған дейін және кейін бәрін адақтап шыктым. Қиян Даланы көрдім. Ежелгі дала ғана емес, бүгінгі қаланы. Херсон, Днепропетровск, Запорожье, Донецк, мұнда тіпті көп екен, одан Жданов арқылы Дондағы Ростовқа шыктым, Ворошиловград, кері оралғанда, Харьков, тағы да Киев - түгел. Қайтар жолда - Мәскеудегі Өнер музейі. Сен әкелген альбомдағы мың жарым мүсіннің анық жеті-сегіз жүзін көрдім. Облыстык қалаларда ғана емес. Аудан орталыктарында да тұр. Әрине, Светлана Половцеваның “Көне қыпшақ мүсіндері” кітабында бәрі де бажайлап сыпатталған, нақпа-нак көшірме суреттері басылған. Бірак оның бәрі - жансыз көлеңке кой. Мен тірі бейнелерді көзбен көріп, қолмен ұстап, бетпе-бет жүздескендей болдым. Әйткенмен, көңілім пәс қайттым. Іздеген екі жоғымның біреуін ғана таптым. Енді біреуі табылмады. Не дейсің ғой. Не емес, кім. Менің өзім. Мен өзімді іздедім ғой. Тас мүсінімді. Өзім жасаған өз мүсінімді. Ұктың ба?

	- Музейге тапсырып па едің?

	- Беу... - деді Саржан кейіп. Ізінше жуып-шайды. - Сірэ, тағы да дұрыстап айта алмай тұрсам керек. Мен баяғыда, сол заманда, басқа мүсіндермен қатар, өз мұсінімді де қашап қалдырғам ғой. Енді түсінікті ме? Сол мүсінді, өзімді бейнелеген өз мүсінімді іздедім... Табылмады. Жоқ!

	- Сонда, - дедім, ештеңе ұқпаған, дүдамал қалпымда, - бұл мүсін... жоғалған ба?

	- Жоғалған жоқ, - деді Саржан. - Шағылып кеткен. Сен айтқан он мың бэлкім, одан да көп ғажайып ескерткіштер қатарында. Енді ұқтың ба, менің неге таба алмағанымды? Жаңқасы да қалмаған. Жаңқа болғанда, эрине, мойны жұлынған, бет-аузы бұзылған, аяқ-қолы уатылған элдебір өлі кесегі, сынған бөлшектері жатыр бір жерде, топырақ астында, бәлкім, сиыр қора, астық қоймасының табан тастарының ішінде. Есебі, мүлде жоқ. Бірак уака емес. Мен өзім бармын ғой. Бар екенім рас па? - деді карқылдай күліп. - Мен бармын ба? Мен - Саржан Көбеков!

	- Бар болғанда... - дедім күмілжіп.

	- Осы казір сенімен сөйлесіп түрмын. Өзімнің қүтты шеберханамда отырмын. Міне, алдымда “Қыпшақ тас мүсіндері” деген кітап жатыр. Бармын ба? Айтшы қәне?

	- Барсың! - дедім.

	- Мың жылдан соң қайтып оралдым. Сол қалпымда. Мүмкін, ешқашан өлмеген шығармын. Мүмкін, шектеулі уақыт шеңберінен аттап өтіп, тұтас мың жылдан озып, бүгінгі күнге келіп түскен шығармын. Қалай ойлайсың?

	- Бүған тірі пенденің ақылы да, киялы да жетпейді, - дедім. - Бүрын қайда болдық, енді қайда барамыз - бір тәңіріге ғана мағлұм.

	- Дәп солай, - деді Саржан аз-маз басылып. - Бірақ шамалауға мүмкін ғой. Шамалауға емес, нақты білуге. Әлдебір алтыншы түйсікпен ғана емес. Сәуегей түс, тікелей аян арқылы. Немесе, төтенше хабар... Менің көзім анық жетті, - деді. - Бұдан тура сегіз жүз жыл бұрын, дәл осы қалпымда жасаппын. Осы есім, сойыммен. Көбек ұғлы Саржан. Анадан соң қыпшақ тарихына қатысты біраз кітап қарадым. Сенің альбомыңа косымша. Көбек те, Саржан да бар. Хандар, батырлар. Бірақ нақты қайсысы екенімді ажыратып болмады. Дегенмен, әкемді білмеймін, өзім басқа Саржан болсам керек. Батыр емес, хан емес. Мүсінші. Манағы көп ескерткіштің ішінде төргеу-бесеуі кұмәнсіз. Әсіресе, Мәскеудегі Өнер музейінде, көрмеде тұрған екі балбал. Әрине, менің қазіргі шеберлік машығым - бұрынғыдан басқаша, жаңа заман, еуропалық үлгінің әсері, сәл-пәл қателесуім де мүмкін. Бірақ Айсұлу - анық. Өз қолыммен бедерлегем...

	- Қыпшақ аруы ма? - дедім мен аз-маз тұтығып барып.

	- Иә. Енді кім деп едің? Манадан бері не айтып тұрмын саған? Жарайды, - деді содан соң. - Әлде шаршағансың, әлде ұйқыңды аша алмай тұрсың. Мен де, айттым ғой, есімді жинап болғам жоқ. Бүгін... Ертең келмей-ақ қой. Үлкен кісі әлгі көк тасты тезінен тауып беруге тапсырды. Бірер апта шыдай тұр. Әңгіменің көкесі алда. Осы іске себеп болған өзің едің, тиесілі тас табылып, ізгі, ерекше іске бас қойып, алғашқы рет шекігенде қасымда тұрғаның жөн. Келістік қой? - деді. - Әй, сен қайткенде де түнгі жұмысқа көшсеңші. Арасында телефондасып, кеңесіп тұрар едік, - деді.

	- Жазудың жөні басқашарақ, - дедім мен. - Ешқандай шылдыр, көлденең бөгесін болмауға тиіс.

	- Ай, кешір, - деді Саржан. - Оны білмедім. Енді, ерекше бір жағдай болып қалмаса, түн ортасында телефон соқпаспын. Иә, таңертең еді ғой сенің жұмыс уақытың. Таңертең де мазаламаймын. Ал өзің кай уақытта да хабарласа бер. Ешқандай бөгетің жоқ, - деді.



	Мен таңыркаған, дағдарған, айран-асыр қалыпта отырып қалдым. Өнер адамдарының әрқилы мінезі болады. Бірақ Саржан - салауатты, қаткыл, табанды жігіт. Бұдан бұрын сырттай ганығанда, екі мәрте жүзбе- жүз кездесіп, біршама әңгіме-дүкен құрғанда ешқандай бейсауат қылығы андалмаған. Аз-маз ішті деуге... татып алмайтынын кергем және жұрттан да естігем. Бір нәрсе анық еді. Қыпшақ аруының бүгінгі бейнесін жасамақ. Үлкен еңбек, жаңа бір серпін алдындағы, иесін, пірін шақырған өзгеше калпы тәрізді.

	Айға толмады. Тағы да телефон соққан. Бұл жолы мезгілсіз емес. Ғылыми кітапханадан жаңа ғана келіп, шайға отырған бетім еді. Саржанның даусы байыпты, әрі дегбірсіз.

	 	- Мұхасы, - деді. - Тез жете гөр. Бес-ақ минут уақытынды бөлесің. Тас келді. Екеуі де. Көкшіл мәрмэр. Бітеу. Жүлгесіз, сызық, таңбасыз. Сом. Тура өзім ойлағандай. Ойлағаннан да артық. Сэрсенбінің сәті. Бүгін бастауым керек...



	Шеберхана есігінің алдында, мені күтіп, тыпыршып, эрең тұр екен. Жадырай күліп, айқара құшақ жайды. Төсі шығьщқы, карымы қатты екен. Қыса құшақтап тұрды да, мені қолымнан жетелеп, алға оздырды. Оң аякпен босағадан аттадым.

	Анадайдан көзім шалды. Серейген, төрт қырлы, екі шомбал тас төрдің төбесінде тақ тұр. Саржан есіктен кірген беті, менен оза адымдап барып, әуелі сол жақтағы, одан соң оң жақтағы тасты құшақтады.

	 	- Міне, көрдің бе, - деді, көзі қаймыжықтана күлімдеп, көк тасты кезекпе-кезек, аялай сыйпап.



	Екеуі де кісі бойынан биік екен.

	 	- Кісі бойынан биік екен, - дедім.

	- Астындағы тұғырымен, - деді Саржан. - Ал мүсіндердің өзі калыпты өлшемде. Айсұлу бегім - шамасы метр жетпіс үш-жетпіс бес. Мен - метр жетпіс сегіз-сексен.



	Аңыра қарасам керек.

	 	- Мен эуелде казіргіден биігірек болғам, - деді. - Ал Айсұлу-бегім соншама сымбаты, нәзіктігіне қарамастан, біршама ірі, батыр ұл табар қыпшақтың аруы ғой...



	Қос мәрмәрдің қақ ортасында, тапалтақ, тақтай текше үстінде әртүрлі өлшем, эрқилы кейіптегі бірнеше кашау, шапкы, тескіш, егеу, ысқыш жэне ұзынды-қысқалы, үлкенді-кішілі бес-алты балға тұр екен. Шапқының да, балғаның да орта дэрежесін алды.

	 	- Қалай, бісміллэ дейміз бе?

	- Оныншы ғасырда Батыс кыпшақтар элі ислам дінін қабылдамаған, - дедім. - Тэңірі дінінде.

	- Онда тэңірі қолдасын айталық.

	- Дегенмен, бүгінгі қалпымыздан айырмасы шамалы, - дедім. - Біз үшін кейінгі алла - эуелгі тэңірінің жаңа бір кейпі. Әйтсе де, ежелгі, етене жаратушымыздың өз есімін ауызға алалық.



	Болашак қос мүсін, әсем мәрмәрға тақау келіп, алақанымды жазып, екі колымды қатарынан көкке создым. Саржан кашауы мен балғасын жоғары көтерді.

	 	- Уа, Тәңірім! - дедім, шынымен тебіреніп. - Уа, жарылқаушы, жаратушы иеміз! Бедізші Саржан Көбек ұғлының көкірегіне қанат бер, колына қуат бер! Қос көк тас, бірі - Ана, бірі - Баба кейпінде бар көрік, бар айбынымен кашалып шықсын. Сәтімен кескінделген Ана мен Бабаға жан бітір, кие дарыт. Уа, жалғыз Тәңірім, тура жолыңды ұстанған ұлдарыңның тілегін кабыл ет! Бар тумыс, құт пен береке өзіңнен! Уа, айнымас Тәңірім!..



	Саржан көзіне жас алды. Елжірей босап, кеудесін тигізіп, көгілдір сәулемен тұнып тұрған қос мәрмәр сынтасты кезекпе-кезек тағы да құшақтады.

	 	- Тәңірі тілегімізді кабыл алды, - деді, жанары жарк етіп.



	Үш-төрт қадам шегініп, болашақ мүсінді көзіне елестеткендей, азғана бөгелді де, шапшаң басып барып, сол жақтағы тасқа - Ана бейнесіне, сірә, иыктан жоғары, кырлы бұрышқа өткір, жалпак шапқысын тіреп тұрып, оң қолындағы балғамен шық еткізіп, катарынан үш рет шекіді. Ары карай ұрмады. Екінші тасқа келіп, оған да әуелгі таңбасын түсірді.

	 	- Болды! - деді сосын маған мейірлене қарап, жадырай күліп. - Менің өмірімдегі ең мәнді кезең, өнерімдегі ең негізгі туынды - ұлы жұмыс, міне, бүгін басталды. Ертең шындап кірісеміз. Тәңірі жарылқасын, рақмет саған. Мүмкін, екеуіміз ертерек кездессек, менің тағдырым басқаша тартылар ма еді. Бірақ уақа емес. “Жазмыштан озмыш жоқ” деуші ме еді қазақ? Тәуба бәріне де. Ал енді, жайлап әңгімелесе отырып, шай ішейік, - деді.



	Өткендегі білем қазының орнына келте кесілген, тығыз, сүр шұжық. Жарты таба қатқан нан.

	 	- Әлгі, патша дүкенге барып үлгермедім, - деді. - Бұйырғанын бөле жейік.

	- Мен үйден тамақ ішіп келдім, - дедім, қарным ашып тұрса да. Ауқаттанып үлгермегем. - Шайыңнан құй...



	Саржан шәугімін көтеріп, әлде тым қою. әлде құсып кеткен қап-кара шайын құйды. Содан соң, сірә, күн ұзаққа нәр сызбаған, шұжықты жапырақтай, жұқа турап, нанды үзе жұлқып, кезекпе-кезек алып, арасында ыстык шайдан себездей ұрттап, тамақтануға кірісті. Мен де қара шайдан ептеп дәм тата отырып, мүсіншінің бар бітіміне аңдай қарадым. Ауытқыған, алмасқан ештеңе жоқ, бәрі қалпында сияқты. Иықты, кеуделі. Ашық-жарқын мінезіне қарамай, асқақ, тәкаппар. Тек бұдан екі-үш ай бұрынғыдан әжептәуір жүдеген. Беті ашаң тартып. мандайы жарыла көтерілген. Ерні қатқыл, қабағы салқын. Көз аясы кеңіп, жанары өткірлене, тереңдей түскен. Қимылы шалт болғанымен, сіңірлі, салалы саусақтары дірілсіз. Тек менің бар, жоғымды ұмытқандай. Әлдебір тұңғиық ой үстінде болымсыз тамақты қарпып жеп отыр. Ара-тұра себеп- салдарсыз жымиып күледі. Жымиып күледі де, қайтадан қатуланады. Мен мүлде үнсіз қалудың жөнін таппай, бабалар заманы, оның ішінде батыстағы кыпшақ жұртының тарихи тағылымы туралы әңгіме айта бастагам. Негізінен орыс киәздіктерімен ара-қатынас. Өктем бола тұра жапыра жауламағаны, ақыл-парасатының молдығына қарамастан, алдауға түсіп қала беретіні, кендігі мен мәрттігі үнемі зиянға шығып отырғаны. Бәрібір мерейі үстем болғаны. Қуат, кұдыреті. Байлығы, көптігі...

	 	- Қайда қазір сол қыпшак?- деді Саржан кенеттен, еңсесін жазып, маған өңменімнен өткере, тіке қарап.

	- Мынау біз, - дедім. - Бұдан мың жыл, мың жарым жыл бұрын Ордос, Қытай корғанынан Дунайға дейінгі аралыкты түгел алып жатқан ұлы түрік жұртының ежелгі тұрмыс-жайын, салт-дәстүрін жиырмасыншы ғасырға дейін сақтап келген тікелей мұрагері, ең соңғы жұқанасы - мына біз боламыз.

	- Жұқанасы, мұрагері... - деді Саржан кұрсініп. - Ұлан-байтак қоныстың бір пұшпағы, қисапсыз жұртгың бір бөлшегі ғана. Тозған, қалжыраған қауым... - деді қайтадан төмен қарап. - Ал бұрынғы қыпшақ қайда? Анау мүсіндерді жасаған, сән-салтанагы асып, шалқып-толқып отырған, орыстың өзін тітіренткен - Батыс-Дәштідегі кыпшақ?

	- Сен тарихшы болып кетпесең жарар еді, - дедім, зорлана күліп. - Әуелде Алтын Ордаға ұласты, содан соң тозды, азайды, ақырғы нәсілі әр тарапқа ығысты, сақталған негізгі бөлігі Қазак Ордасына косылды.

	- Яғни, баяғы қыпшақ жоқ, - деді Саржан маған тіке қарап.

	- Иә. Отті, кетті.

	- Сонда... сол өткен, кеткен уақыттың қайта оралуы мүмкін бе?

	- Мүмкін, - дедім. - Ғылымда, өнерде. Белгілі мөлшерде. Содан соң - киялда.

	- Әуелгісі ешкашан толық болмайды, - деді Саржан. - Ал кейінгісі... сол қалпында, қиял емес, өмірде... ықтимал.

	- “Уақыт машинасы”, - дедім мен. - Герберт Уэллс бастаған фантастикалық әдебиеттегі.

	- Ол - заттық нәрсе, “Уақыт машинасы” деген. Тағы да сол фантаст жазушылар... Кеңістікте алмасу деген бар ғой. Міне, отырмын, енді бір мезетте Ворошиловград-Луганск тарихи-өлкетану музейінің табалдырығында тұрамын. Осыған ұқсас нәрсе “Мың бір түнде” де болса керек.

	- Иә, бар сияқты.

	- Егер... кеңістікте, ендік бойынша сәтпе-сәт ауысу мүмкін болғанда, уақыт бойлығы жөнімен өткен заманға, не алдағы күнге де жол ашу мүмкін ғой. Ешкандай арбақ-сарбақ, салдыр-гүлдір уақыт машинасынсыз, мың жыл бұрынғы көне дәуірге барып қайту, немесе алдағы жүз жылға өтіп, көріп келу де ғажап емес қой.

	- Қисынды, - дедім мен.

	- Бүгінгі замандағы біраз жетістік, ең аяғы бізге үйреншікті айырпыланның өзі әуелде ақылға сыймас қиял ғана болған, - деді Саржан.

	- Мүмкін, уакыт табалдырығы да бір заманда шешімін табар, - дедім мен.

	- Жоқ, - деді Саржан. - Уақыт табалдырығы да, кеңістікте алмасу да... бағзы бір замандардың озінде оң шешімін тапқан сияқты. Тек кейін ұмытылған. Дәлел. Қазақтың бақсысы. Тек қазақ қана емес, ескіліктен қол үзбеген замандағы барлық жүрт. Шамандар, көз бояушы, сиқыршылар. Әрине, бүлардың өнері басқаша. Балқып тұрған қып-қызыл темірді тілімен жалап, суытады, өзін-өзі найзамен шабақтап, пышақпен кескілейді, арқан тартканда он, жиырма кісіге әл бермейді. Мен өз көзіммен көрдім, алыс ауылда, ес білген шағымда. От басында зікір ойнап, сарын айтып, азынап тұрды да, тура шаңыраққа шықты. Арқан жоқ, сырық жоқ, лып етіп, тура көтеріліп ұшты!.. Ешқандай тиянаксыз, ауада ілініп тұрып қалу - күні кешегі Африкада, тіпті, кейінгі Еуропаның өзінде жиі кездескен жағдай. Енді кеңістіктегі қозғалыс. Әкелеріміз айтатын. Біздің ауылда Арқабай деген, әпенділеу кісі болыпты. Ешқашан көлікке мінбеген. Жаяу шығады. Түстік жердегі ауылға аттыдан бұрын жетеді. Бұрын болғанда, сол сәтінде. Қатар, тіпті, ертерек жөнеген аттылар жаңа келген кезде етін жеп, шайын ішкен, дем алып, тынығып жатады. Осындай, ақылға ғана емес, ешқандай ғылымға сыймайтын ғажайыптар туралы нақты дерек, куәліктер көп. Бұрын жиі ұшырасқан, казір де біржола ұмытылмаған өзгеше өнер. Ал уақыттан аттап өту... ол да шындық. Тек кеңінен тарамаған. Аса күрделі, әрі қатерлі, тылсымды касиет болған соң, көп алдына тартылмаған, жарияға түспеген, жасырын ұсталған. Көріпкел, әулие дегеніміз, болашақты қапысыз болжау - міне сол, кұпия өнердің әлсіз бір ұшқындары, сыртқа сыздықтап шыкқан нақты көрінісі. Жарар, - деді жеңіл күрсініп. Өткір, сойдак тістерін көрсетіп, ақсия, үнсіз күлді. - Біз бәріміз де материалистпіз. Мен - реалист скульптор, сен - реалист жазушы. Тар қапас, темір үйшікке камалған. Дегенмен... Е-е, мейлі. Бас ауыртпайын десем де, мазамды кегіріп, ойымнан шықпайды. Бәлкім, шаршағаннан, ұйқысыздан. Міне, үш ай болды, бір тыным алмағалы. Енді үлкен жұмыс басталады. Тасым дайын тұрса да, екі күн қатарынан алаңсыз ұйықтаймын. Содан соң... бейсенбі, жұма, сенбі... Сенбі күні кешке, тура осы уақытта қаптал отырам. Жұмыс жақсы жүрсе, соның өзі демалыс. Солай ғой?

	- Солай, - дедім. - Тың күш құйылады. Мен жұмысым жақсы жүрген кезде тынығып, тыңайып қалам, әлдеқалай, мұрша келмей, қол босамай жатса, қараптан-қарап шаршап бітем.

	- Сенің бір артықшылығың бар. Бірден шығармашылық еңбек басталады ғой. Алғашқы сөйлемнен. Ал бізде алғашқы сөйлемге жеткенше каншама артық бейнет бар. Мәселен, кез келген тас мүсіннің абрисін, яғни сырткы нобайын шығарғанша. Ең әуелі тастың артық мүшесін, мүше емес, мүшеден тыс, қажетсіз бөлігін аластау керек. Қашап, сындырып, тазартып. Біздің ағайындарда мұндай қара жұмысты атқаратын кәдімгі балғашылар болады. Бірақ мен жалпы сұлба алдындағы сол сыртқы шаруаның өзін ешкімге сеніп тапсырған емеспін. Жалғыз-ак жаңсақ соққы - болашақ мүсін қайта оңалмастай бүлінуі мүмкін. Оның үстіне, мына көк мәрмәрға көлденең ешкімнің қолын тигізгім келмейді. Бастан-аяқ өзім кашаймын.

	- Әлдеқайдан оқығаным бар еді, - дедім, шын шебердің алдында мүсін турасында білгішсінбейін деп. - Микеланджело атақты Дәуітті ешқандай алдын ала дайындықсыз, басынан бастап, бақайына дейін, бірден қашап шықкан ғой.

	- Бес метрге жуық, кесек, ақ мэрмэрді алғаш көрген сәтінде болашак алып мүсінді бірден көзіне елестеткен. Өзінің сөзі бар, кез келген тас - дайын түрған мүсін, тек артық-ауыстан тазартып, түлғалап шығару керек деген. Қалай, қартың! Әдетте атақты, шебер, тіпті, үлы мүсіншілердің өзі болашақ ескерткіштің нақпа-нақ өлшемдегі сұлбасын жасайды, балшықтан. Содан соң тасқа көшіреді, қолаға ыңғайлайды. Алып Давидке қандай сүлба жасалмақ? Мәселе онда ғана емес. Ақылға сыймас даналықта. Ғажайып шеберлік. Шомбал мәрмәрдің бар өлшемін бірден танып, ойша белгілеген. Әуелі екпетін, төбеден бақайына дейін қашап шығарған. Содан соң калған жерін. Ең соңында аз-маз өңдеген. ¥лы Давид - алып мүсін осылай дүниеге келіпті. Ғаламат қой! Микеланджело - ол деген... таңғажайып жан, гений. Ал біздің, әрине, қанша күпінсек те, өз шамамыз бар. Сол шама бойынша тыпырлаймыз. Бірақ үлы үстаздың үлгісімен - ешқандай балшық сұлбасыз. Айсұлу - біреу-ақ болуға тиіс. Мен өзім де. Бэрі көз алдымда тұр. Тек дегбірімді басуым, асыкпауым керек. Бар бабыммен. Көресің әлі. Екеуі де сәтімен шығарына сенімім мол. Тек... бір ғана кілтипан. Жұмыстың үшінші күні... - Саржан саусағын бүгіп санады, - сенбі, жексенбі, дүйсенбі, жоқ, жетінші күні, келесі сәрсенбіде келсең қайтеді, э? Күн батпай, ертерек. Сағат алтыда. Өте бір маңызды әңгіме бар. Айтатын, ақылдасатын. Мен қызығы кетер деп, эрі қатты шаршап отырмын, ең бастысын іркіп қалдым. Жэне ешкімге айтпаймын, сенен басқа. Келесің ғой?

	- Келемін, - дедім, көңілім біршама орнығып.



	7

	 	- Ең алдымен Киевке бардым, - деп бастады Саржан өзінің ерекше эңгімесін.



	Қос көк тасқа келген бетте көзім түскен. Қырлы бұрыштары кетіліп, болашақ мүсіндердің үстіңгі жағы, ескі мұсылман зиратындағы құлпытастардың жоғарғы бөлігіндей, доғалдана қусырылған екен. Үлкен шапқымен еркін, бірак асықпай, нықтап қимылдағаны көрініп тұр. Қайыра қарағанда көк тастың үсті ғана емес, барлық бұрышы ыңғайлана бастағанын андадым.

	 	- Киевке бардым, - деді Саржан. - Онда Ленинград Академиясында бірге окыған, өнердегі жолымызды қатар бастаған достарым тұрады. Біреуі, Ковальчук деген, қазірдің өзінде үлкен атаққа жеткен. Әуелі осы, өз астанасындағы тарихи музейді аралатып, содан соң, менің нендей мақсатпен келгенім, үлкен іс, казақ мүсіні, керек десеңіз, әлемдік мүсін өнеріндегі жаңа бір бағдарға бет бұрғанымды анық аңдаған соң, бар шаруасын доғарып, өзі алып жүрді. Машинамен. Бүгінгі Оңтүстік-шығыс Украинаны жэне соған жалғас Ресейдің бір пұшпағын армансыз араладық. Менің қолымдағы альбом көрсеткіші бойынша, үлкен қалалар тұрыпты, аудан орталығы, әлдебір балбал сакталган шағын ауылдарға дейін барып шықтық. Есепке түспеген тағы каншама жаңа мүсін таптық. Бәрі де тамаша. Бәрі де аянышты. Тозған, қираған, мүгедек, зағип халге түскен тас тарихың, арыдағы өр рухың, бүгінгі бейшара қалпың - тізбектеле андағайлап, көз алдымнан өтті. Өте ауыр әрі мүңды жағдай. Сонымен қатар, өткен мерейіңді таныған қуаныш. Еңсем басылған жоқ, көтерілді. Жаңа өнер, жаңа бағыттың игілікті бастауында гұрмын деп білдім. Көңіл қалай толқымас... Бірден-ақ ежелгі қыпшақ жұртының жиын жеріне аттандық. Днепрдің... бұрын калай аталған?

	- Үзе, - дедім.

	- Үзеніңсол жағалығы, Азов...

	- Азау, - дедім.

	- Үзенің сол жағалығы және етегі, Азау теңізінің терістік беті. Херсон, Днепропетровск облысы, Запорожье, Донецк, Дондағы Ростов... барлық аймақ, ауданымен. Менің іңкәрім - Айсұлу-бегім, Ворошиловградта. Сенің тауып айтқаныңдай, Қыпшақ аруы. Ол кезде есімін әлі білмейтінмін. Дегбірім алып-ұшса да, жол ыңғайы осылай екен. Әрине, бірден тартуға да болатын. Бірақ мен ең алдымен жалпак жұртыммен танысып алайын дедім. Және... саған айтқам, әуелі өзімді іздедім. Жүздеген мүсін. Көпшілігі еркек. Бірақ мен жоқ болып шықтым. Әрине, кираған. Бэлкім... қайта оралып, осында жүргеннен бе. Өзімді таппадым. Оның есесіне... бәрін көрдім. Ақыры, ескерткіші аса мол Донецк аймағынан соң, терістік-шығысқа қиыстап, Ворошиловградқа келіп түстік. Иэ, бауырым... біздің Айсұлу - облыстық өлкетану музейінде еді ғой. Қыпшақ мүсіндерін қадірлемейтін әдеттерімен, декорация, қарақшы ретінде сыртқа, қақпа аузына қойды ма деп қауіптеніп едім. Іште екен. Бірінші кабат, кіре берістегі үшінші зал... - Саржан көзіне жас алып, құмығып, азғана бөгелді. - Төргі бұрышта, көрнекті жерде тұр. Қарсы алдымнан ай жүзі жарқ етіп ашылғанда... өне бойым шымырлап, не болып кеткенімді білмеймін. Аңыра сілейіп, тұрып қалсам керек. Содан соң... буыным босап, жайлап, алдына бардым. Суреттегі жағдайын көрдің ғой. Мойны жұлынған. Оң жақ шекесі, құлағы, жарты бетімен қоса, жаңқаланып сынып түскен. Иегінің ұшы тағы кетік. Арқада оң жаурын және жоқ. Оң мықын кеміс, жамбасының басы сынған... - Саржан тағы да көзіне жас алып, қабағын калкалай, төмен қарап, тұқырып азғана отырды. - Әрине, басын қайта орнатқан. Барлық кемтік, жарығымен. Соның өзінде бар көркі бойыңда. Тек... өлі. Мен, кешір, сенен жасыратын ештеңе жоқ, келер мезетте бас салып құшақтап, егіліп, еңіреп тұрып жыладым. Жыламаска немене... Сегіз жүз жылдан соң осындай ахуалда табыстық... - Саржан босай бере қайта бекінді. - Ал енді, Мұха, - деді содан соң еңсесін жазып, көзі жарқ етіп. - Сен - жазушысың. Қиялың бай. Тарихты ғана емес, тағы қаншама пэлені білесің. Мені алжастьт деп, шалықтап отыр деп ойлама. Ойласаң тағы өзің біл. Әуелде бар әңгіме өзіңнен басталған соң айтып отырмын. Жэне... осының бэрі кездейсоқ болмаса керек. Сен мені өткен өміріме қайга жалғадың. Иэ. Бірден-ак жүйке, жүрегіммен сезініп едім. Әуелгі күні-ақ ешқандай күмәнім калмаған. Бірақ бәрі бұлдыр болатын. Рас, түсімде келді. Алғаш корген соң... сен әкелген альбомнан қайта көрген соң, үшінші күні. Келді. Осы шеберханаға. Мен мына, жоғарғы сәкіде жаткам. Дәл осы жерде, баспалдақ етегінде түрды. Үнсіз, қимылсыз. Мүсін емес, өзі. Ай сәулелі ару кейпінде. Маған мөлдірей қарап, азғана тұрды да, ғайып болды. Түсімде. Мүмкін, өңім шығар. Есімді жинасам, ояу екем. “Кел, кел, жаным...” - деймін. Бірақ ол күні оралмады. Ертеңіне. Тағы да үнсіз, тағы да мұнды. Жаудырап, қарады да тұрды. Бұл жолы өңім екенін анық андадым. Бірақ қимылдауға, тіпті, тіл қатуға дәрмен жоқ. Көз алдымда тұрса дағы...

	- Кәдімгі, тірі кісі ретінде, нақты бейнеде ме?

	- Сәл буалдыр. Бар тұлғасы. Бірақ бет-бейнесі айқын. Иілген қабағы. Толык, пісіп тұрған ерні. Балғын иек, жазық маңдайы... Ең кереметі - көзі! Мейірлі, мұңды бота көз. Тұңғиык қара көз. Көрдің ғой өзің де суретін. Бірақ ол - гас. Тастың таңбасы. Ал мынау - тірі дене. Елес емес, нақ өзі. Өзі!..

	- Ғажап, - дедім мен, ертегі емес, сандырақ емес, ақиқат шындық ретінде айтылған өзгеше кепке сенер-сенбес, дағдарған қалыпта.

	- Иә, ғажап, - деді Саржан жүзі бал-бұл жанып. - Келісі, көрінісі ғана емес, өзгеше сымбаты. Бұл жолы, екінші мәртеде, айқынырақ танылса да, көп бөгелмеді. Әлденеге өкпелі. Мен сонда ғана ұқтым. Бір заманда өзім мүсіндеген, көк тасқа жан бітірген нұрлы бейнесін өз көзіммен, қайта барып көруім қажет екен... Көрдім. Түнде, мейманханада, әлі ұйықтағам жоқ, суретіне қарап, болашақ жаңа мүсін кейпінде тұлғалап отыр едім, түн ортасы ауған, тағы келді. Осымен үшінші мәрте. Және каз-қалпында. Қаз-калпында болғанда, кешір, мына суретіндей, көз сүйінер, жан баурар, есіңнен тандырар... нақсүйер қосағымен жұптасар алдындағы, ашық, лыпасыз қалпында емес, өзінің барлық қымбат киімін киген, назды, ерке, бірақ байсалды, бекзат кейіпте. Қамқа көйлек, макпал қамзол, жібек шалбар... Әрине, омыраудағы екі қатар, бірі жапырақша тізілген, бірі сүйрік саусақтай жұмыр, бұрама, қос алқа, екеуі де ақсары, таза алтыннан, басындағы, иіле доғаланған қос құлақша, бұлғын өңірлі, шошақ төбе кәмшат бөрік, бөрік үстінен, екі иығына, аркасына төгілген шаршысы... - өзінің сырлы, сымбагты көркімен. Шынымды айтсам, жолғасу тілеп, ынтыға күтсем керек. Қорықпадым, қуандым. Тек... аңыра қарап, сұлулыққа сүйініп, көркіне табынып... демім үзіліп... бір сәт, өлі мен тірінің арасында, елбірей, көз айыра алмай, қимылсыз, тілсіз отырып калсам керек. Содан соң... сағыныш, мейір... орнымнан қалбалақтай тұрып, алға қолымды соза, еріксізден-еріксіз, екі-үш қадам аттаппын. Ару келіншек қалықтай жылжып, кері шегінді. Әуелгісінен аулактап, арқасын тура бітеу қабырғаға барып тіреді. Сәл жүрсем, сол калпында ары өтіп кетпек. Енді мен шегіндім. Ару да алға аттады. Әуелгіден де жақынырак келді. Қол созым жерге. Қарама-қарсы. тұпа-тура қарап, бірімізді-біріміз ойша аймалап, азғана бөгелдік. Білмеймін, Айсұлу дауыстап айтты ма, әлде құлағымнан асып, ой-санама бірден жетті ме, кенет мені әуре- сарсаңға салған, тынышымды алған, осында жетелеп әкелген бар кұпия мағлұм болды. Нәрлі, оймақтай еріндері болмашы ашылып, аппақ тістері, тәтті тілі көрініп... баяу сөйлеп кетті. Сырлы, сазды үн. Жүректен шығып, көкірекке күйылып жатқан тылсым әуез. “Саржан... - деді. - Жарым, жалғызым... Ақыры, қайта көрістік-ау. .. Арада сегіз жүз жыл өтсе де, мені бірден таныдың. Иә. Мен - сенің мәңгілік қосағың Айсұлу-бегім. Сен... хан ұлы едің. Орысқа үрей, қыпшаққа мерей туған, күн беттегі бұлғармен анда болған, түн беттегі мажармен күда болған, абырой-атағы аспанды шарпыған Көбек ханның ортаншы ұлы. Ағаң ел бастады. Інің қол бастады. Ал сен... биліктен де, ерліктен де бас тартып, бабаларыңның аруағын әйгілеген бедізші болуды қаладың. Әуелі атаңа, содан соң әжеңе балбал орнаттың. Одан кейін берекелі қыпшақ жұртының алып ерлеріне. Мені ел аралап жүріп, қапияда көрдің. Бекбарыс ханның кенже ұлына айттырып тұрған жерімнен. Үлкен хан атамыздың серпінімен... алғын- шығынын түгел өтеп, оған қоса, орыстың қос жирен сұлуын қатарынан сыйлап, тарткандай қалап алған едің-ау... Мен де, басым байлаулы болса да, бір көргеннен сені құлай сүйдім. Тәңірі тілегімді берді. Күн тимеген, жел үрмеген, таза, пәк қалпымда ак орданың босағасын аттадым. Екеуіміз хан атамның билігі, байлығы мен сән-салтанаты арқасында, сенің ерекше өнеріңе елбіреп... бірімізді-біріміз әлпештеп... қызғылықты ғұмыр кештік. Мен он жетіде едім, сен жиырмада едің, алғаш қосылғанда... Он үш жыл... Он үш жыл бір күндей болмай, өте шықты. Мен отызға келдім. Әулетке, жұртқа құт әкеліппін. Хан атамыз, ойдағы орысты әлденеше мәрте ойсырата шапты, ағаш қорғандарын қиратып, алтын шіркеулі астана жұртын басты, қасарысқан дұшпанның бетін кайырып, ел үстіне тыныштык орнатты. Одан соң хан ағамыз бен бахадұр ініміз ормандағы орысты карлы алапқа асыра қуды, жақын төңірек түгел бейбіт болды. Бұлғармен бауырлас, мажармен ежеттес қатынас орнады. Қалың қыпшақтың байлығы мен берекесі шалқи тасып, күш-қуаты кенересінен асып жатты. Мен Құт-келін атандым. Ел-жұртым төбесіне көтерді. Бақытты едім. Сенімен. Тек... жалғыз-ақ мінім, зіл-батпан қайғым болды. Тәңірім ұзақ уақыт нәресте бермей қойды... Кейін білдім, сенімен бірге кешкен өзгеше ғұмырымды мүмкіндігінше ұзартқаны екен... Ақыры, жаратушымның рақымы жетіп, құрсағыма сәуле конды. Одан соңғысын өзің білесің...” “Иә, - дедім мен, бәрі есіме түсіп. Тағы да еңіреп жыладым. - Сен баладан кеттің. Мен... тұл қалдым. Көңілім - бұлт, көзім - көр болды. Қайғы-шерім тарқамады. Содан соң...” “Содан соң бүкіл қыпшақта жоқ мүсін жасадың. Менің ғажайып мүсінімді. Мен сенің өнеріңнің күшімен қайта тірілдім. Ет пен сүйектен жаралған балғын кейпімде емес. Сырлы, мұңды тас қалпымда!” “Иә, түгел есімде!..” - деппін. “Сен күн, түн демей, тура үш ай тоқсан табандап отырып, мені кайтадан калыптап шықтың. Жарық дүниеден көшкен соң, арада жүз он жеті күн өткенде өмірге қайта оралдым. Оралмас жөнім жок. Өзім үшін емес. Саған... саған деген... тозбас көңілім қан жылап, арылмас қайғыға батып, қыпшақ аспанына сыймай жүр едім. Ғажайып мүсін ретінде сыртқы кейпім қалпына түскен соң... тәңіріме жалбарындым. Айттым, сен үшін, саған жақын тұру үшін. Тілегім қабыл болды. Менің өлмес, өшпес мәңгілік әзиз жаным... балбал тасқа келіп конды. Қайтып оралдым. Бірақ... сенімен косыла алмайтын едім. Мен - суық тас. Сен - ыстық қан. Менің қайтып келгенімді бірден аңдадың. Қуандың, сүйіндің және... шарасыздан жер бетіне сыймай, шарк ұрдың. Ақыры амалын таптың. Арада ай өтпей. Сенің өзің тасқа айналғың келді... Ол заманда дана қыпшақта тірі кісіге балбал тұрғызбас еді. Сен ешкімге жар салмадың. Тағы бір тоқсан және жеті тәулікте қашап бітгің, өзіңді-өзің. Сол күні бахадұр ініңе көрсетгің. Мынау - мен дедің. Сол түні... демің үзілді, ұша бардың. Бірак ұзап кетпедің, менің қасыма жеттің. Елің жылады, сықтады. Ақ жуып атқарды. Өткінші, опасыз тәнінді. Мәңгілік жаның шака таста қалды. Баба. Сен - Баба. Мен - өзің кейіптеген Ана. Екеуімізді биік қорымның касына, күн шығыс бетке, ен даланың төсіне катарымызбен орнатты. Қайта қосылдық. Мәңгіге. Тозбас аруақ, азбас кие ретінде. Кейінгі әулет етегімізге құрбан шалды, басымызға тәу етті. Елдің құты, жердің егесі ретінде, маңғаз далада, кеудемізді керіп... аз ба, көп пе, тура алты жүз жыл тұрдық...” “Иэ, - дедім. - Бәрі есімде. Алты ғасыр бойы мызғымай тұрдық. Заман - құтты еді. Ел - қуатты, біз - аруақты едік. Ақыры заман азды, құт тайды, аруак әлсіреді. Қайран қыпшак даласына қаптай төгілген қара нор дұшпан - күні кеше ғана саны да кем, ерлігі де төмен болған, атыңды естігенде тітіреп тұрған, енді есесі толып, ебі асқан, әбден күшейген ракымсыз жау тұмшалай басты. Ерің жеңіліс тапты, жерің караң қалды. Талайсыз жұрттың оқ пен оттан аман шыққан азғана жұрағаты Үзе дарияны да, Таң дарияны да тастап, бей-берекет ықты. Бір пара қауым әуелі Қырымға өтті, одан ары Ак теңізге асты. Азғана бөлігі. Көпшілік жұрт жайқын Еділді кесе көктей, Шығыс Қыпшак конысына ауды. Сөйтіп, ежелгі мекен - ұйықты, даркын дала адыра калды - жау табанына түсті. Ал біз... екеуіміз ғана емес, бүкіл Балбал аруак, - ешқайда көше алмайтын едік, сол, әуелгі бекіткен жерімізде, қайғы жұтып, қаңқайып қала бердік. Бірақ көп тұрмадық. Халқымыздың қырғанын қырып, қалғанын қашырып, бет қаратпай жеңген дұшпан, жазғы жайлау, қысқы кыстау - неше мың жылдық құтты қонысты өртеп, қиратып, табанына түсірген соң, қыпшақка тиесілі қала атаулыны қалқиған қабырғасына дейін түгел құлатып, тозбас кірпішінен өздеріне жайлы, жаңа мекен, қамал мен шіркеулерін тұрғызып, біржола орныққан соң, кезек бізге - қу тасқа жетіпті. Шетімізден жыға бастады. Бөлшектеп қиратып, құрылысқа салды, аузын, мұрнын бұзып, мойнын жұлып, қол, аяғын сындырып, қатардан біржола шығарып, боқтықка көмді, мертіктіріп, мүгедек, кемтар етіп, шошқа қорасына қарақшыға қойды, басынан айрылған құр кеудені мылтық атар нысанаға айналдырып, мазаққа ұшыратты...” “Иэ. Мазакқа... Сені... түбіріңмен қопарып, мойныңа бұғау салып, қос атқа жегіп, сүйретіп әкеткенін білем. Бұдан соң... сірэ, жарқалап шағып тастаған шығар. Сөйтіп, сенің жаның біржола бостан болып, арада тағы да жүз және елу үш жыл өткенде қайтадан дүниеге келдің. Өстің, жеттің, жан-жағыңа қарандың. Ең алдымен тэңірі берген өнеріңді таптың. Содан соң мені!..” “Ал сен ше9 Сен? - деппін



	ышқынып. - Сен - әлі күнге тассың ғой...” “Таспын. Және тас емеспін... - деді Айсұлу. - Тас кейпімде, мертіксем де аман қалдым. Қүлаған, қираған калпымда. Көп үзамай үстімді топырақ басты, төңірегіме қалың ағаш шықты. Тас түлғам зақымданды, алайда біржола өлген жоқ, көмілді, бірак мен азатқа шыға алмадым, бет-бейнем әуелгі көркін сақтаған, аналық нысаным қалпында, ешкайда кете алмайтын едім, жіпсіз арқандалып, сол төңіректе жүрдім де койдым. Бәрін көрдім, бәрін білдім, тек дүние ісіне араласар дәрмен жоқ. Ақыры, бізді жеңген, өсіп-өніп, қисапсыз көбейген жат жүрт, жайылымды түгел жыртып, төңіректі тегіс қазып, жаңа құрылыс, быж-тыж қалалар салып, жердің астын үстіне шығара бастағанда... қайта табылдым. Тәңірі сыйлаған, сен таңбалаған көркім өшкен елдің жұртындағы жаңа жарыққа жеткізді. Қорасының астынан койма қазғанда мені тапқан қаба сақалды, жайын ауыз, қушық бет, сары жүзді момын шаруа таңыркап тұрды да, одан әрі қиратпай, керісінше, басымды кеудеме жалғап, кең қоршаулы тұрғын үйіне іргелес бақшаның бір шетіне әкеп орнатты. Одан ауыл мұғалімі көрді. Газетке шығарды. Ақыры, музейге жеттім. Одан ғылыми кігапка. Қайта табылған соң арада төрт жыл өтпей, сенімен табыстым...” “Енді қайтеміз?..” - дедім, шарам таусылып. “Екі жол бар. Бірі - мені, мен емес, маған байланып тұрған тас мүсінді шылпара қирату. Сонда... бұл дүниеге бұрынғы кейпімде кайта оралуым мүмкін. Бес жыл, он, жиырма, бәлкім, жүз жылдан соң. Екеуіміздің жаңадан табысуымыз неғайбыл.” “Екінші?” - дедім. “Екінші

	 	- сен ниет еткен жол. Кескінімді бүтіндеп, қайтадан қалыптайсың. Содан соң, қираған, мүгедек мүсінді біржола тәрік етіп, өзімнің шын бейнеме - сен жасаған жаңа ескерткішке көшем. Алайда, мен - тас, сен - адам...” “Білем, - дедім. - Бәрі әуелгідей болады. Мен де таска айналамын. Мәңгілік тасқа. Екеуіміз де Орталық музейге қойыламыз. Қазақсган, Алматыдағы. Өзіміздің ел - қазақ-кыпшақ жұрты, қатерсіз, тыныш ғұмыр. Мың жылдық...” Айсұлу-бегім ризашылықпен, бота көзі күлімдеп, нұр жүзі толқынып, сәл төмен қарап, азғана тұрды. “Тағы бір жол бар”, - деген сосын. “Қандай?” “Екеуіміз бірдей тірі кісі кейпінде калатын. Тек... зайыптық, дүниелік ғұмырымыз тым ұзақ болмайды. Мен - отызға, сен - отыз үшке дейін ғана...” “Мейлі, - дедім. - Бес күн болса да. Қайта қосылсақ, сені құшып сүйер жалғыз түнге де ризамын!” Айсұлу-бегім жадырап күлді. “Жарты түн, бес күн емес. Бұрынғы, бірге өткерген ғұмырымыз сол қалпында қайталанады. Тура он үш жыл...” “Бұдан артық не керек!” - дедім, есім шыға қуанып. “Бұдан артық ештеңе де керек емес. Тек... қиын шарты бар...” “Қандай шарт? Мен бәріне де әзірмін, - дедім. - Бәрін орындаймын.” “Әзірсің, орындайсың, - деді Айсұлу. - Күшің жетеді, қолыңнан келеді. - Бұрын-соңды қыпшақта болмаған ғажайып, кос мүсін қалыптауың керек. Сен және мен. Әуелгі, бұдан сегіз жүз жыл бұрынғыдан да асырып... Толығымен, ең соңғы түйме, шығыршығына дейін жасап боласың. Сол күні айтам... Жоқ, - деді, киылып карап тұрып.

	- Көңілің орнықсын, күмәнің қалмасын. Біткен емес, бастағаннан соң, жетінші күні!” Солай деді де, сол тұрған жерінде, ауада еріп, ғайып болды... Яғни, бүгін.

	- Қай бүгін9 - дедім. - Қаіпан?



	Өткен сәрсенбіде ғана бастадым гой, сенің батаңмен, - деді Саржан маған таңырқай қарап. - Яғни, осы бүгін. Қазір. Сол уақытта. Түн ортасынан ауа. Келеді Айсүлу-бегім. Түрады карсы алдымда, толқына нурланып. Ашады қүпия, тылсым сырды...

	 	- Яғни, манадан бері айтып отырғаның - мен жазбақ хикаяның алғашқы тарауы, - дедім, калай ұғуға да мүмкін, екі-ұшты сөзге тіреп.

	- Сен жазарсың, жазбассың, мен өз басымнан анық өткермек хикаяның кіріспесі ғана, - деді Саржан өңі бұзылыңқырап. - Тек шешімі белгісіз.

	- Бүгін табылады дедің ғой.

	- Бүгін айтылады. Хикаяның емес, менің болашақ тағдырымның шешімі. - Өңі қайта жұмсарды. - Қалай тартылса да ризамын, - деді жеңіл күрсініп. - Мен қайткенде де бұл жалғанда, белгісіз ахуал, өзімнің кім екеніме күмән үстінде бұдан әрі жүре алмайтын едім. Ақиқат жолымды таптым. Сенің аркаңда! - деді менің иығыма қолын салып. - Жалған өмірді тәрік етем. Жаңа бір ғұмыр бастаймын. Пенде ретінде ғана емес. Мүсінші ретінде. Көкірегім тар еді - кеңіді. Алдым тұман еді - ашылды. Бұғаулы құл едім - еркіндікке шықтым. Жалғыз-ақ мақсат, ұлы мұрат жолына бағыштадым өзімді. Отыз үшке қараған ғазиз жасымда...

	- Сен мүсінші болмасаң, жазушы болар едің, - дедім.

	- Мен қайткенде де мүсінші болар едім. Сол заманның өзінде... Алдымда хандық тұрды, ерлік тұрды, бірақ тас кашаушылық нәсіпті таңдадым. Алсен...



	Мен қайтадан жайсыз қалыпқа түссем де, үнсіз қалуға дәтім бармады. Ойынды әрі қарай жалғастырдым.

	 	- Мен, бэлкім, қол бастар едім. Ел бастар едім. Егер кейін не боларын біліп барсам. Келешек қатердің алдын алу үшін.

	- Бәрібір ешқандай шара таппас едің, - деді Саржан. - Қазір де зұлматқа қарсы тұрар амал жоқ. Өзіңнің адамдығыңды сақтағаннан басқа. Мен. Сен. Сақтадық. Сақтадың. Бірақ, айттым ғой, көлеңкеде тұрғандықтан. Бірақ түптің-түбінде жарыққа шығуға мәжбүрсің. Сонда берік бол!

	- Берік болам, - дедім.

	- Берік боласың, - деді Саржан. - Шежіреші шындықтан ауытқымауға тиіс. Ауытқымайсың! - деді мені иығымнан қағып. Терең күрсінді.

	- Жарайды, сенің жұмысыңа ғана емес, жолығысыңа да бөгет жасармын. Қайттым, -дедім.

	- Ертең... ертең келсейші? - деді Саржан.

	- Келем, - дедім. - Жаңадан жазылмақ хикаятымның кұпия түйінін естіп, білу үшін.



	Бұл жолы Саржан менің астарлы сөзіме назар аудармады. Екеуіміз төс түйістіре құшақтасып айрылыстық.

	Сыртқа шықтым. Кеш жаңа батқан, сирек шамдардың жарығы сарғыш сүле. Қайнаған қаланың қақ ортасы болса да, төңірегім түгел иен тәрізді. Аз-маз желтең екен. Көшедегі ағаш атаулыға жан біткендей көрінеді. Ал тас тротуар... алабажақ жапырақ көлеңкесімен тербеліп жатқандай. Табандағы тиянақ сенімсіз. Басым айналуға тақап, әрең келем. Үй арасы онша алыс емес еді, бірақ өлшеусіз үзарып кеткен. Әйтсе де, көлденең машина ұстауға тағы батпадым. Бәлкім, шопыры да мүсін шығар...

	Пәтеріме жетіп, дайын асқа тәбетім жок, жеңіл-желпі шай-пай ішіп, аз- маз жайланған соң, кабинетіме кіріп, есігімді кілттеп жауып алып, төр алдында, құрақ көрпе үстінде малдас құрған калпымда, ойланып ұзак отырдым. Содан соң, жазу столымның қасында жатқан атаулы кітапты тағы бір көргім келген. Тұрып, ұстай бере, кайта тастадым. Қайтадан алып, көңілдегі бегін ашуға батылым жетпей, азғана отырып, екі-үш рет оңды-солды айналдырьш барып, акыры бұрынғы орнына - сөреге апарып тықтым. Өзі туыстас көп кітап ортасында, түбі ғана сыртқа қарап тұр. Лақтырып тастай алмайсың, әрине. Әрқилы кейіптегі, кім санаған, неше мың кітаптың арасында не жоқ. Жын-шайтан, қиял, елес, аңыздар мен ертегілер, сиқыр мен ғажайып, тарихтағы жұмбак, табиғаттағы түсініксіз құбылыстар... - салыстыруға келмейді, тас балбалдың көшірме суреті ғана. Тігггі, тылсымды қатардан тыс, әдепкі археологиялық ескерткіш жинақтарының бірі ретінде, сол жинақтың белгісіз бетіндегі жансыз сурет ретінде тұра береді. Әйтсе де... пері емес, албасты емес, жарық дүниеге өзім әйгілеген бейкүнә аруды өз үйімде, өз тұрғымнан тағы бір рет бажайлап көруім керек еді. Қозғалақтап барып, әрең тоқтадым. Ертең. Түнде емес, күндіз... Сынықтан басканың бәрі жұғады деген осы. Саржандікі жөн. Мүсінге сұқтанды. Жаңа бір үлгі, жаңа мектеп тапты. Менікі не?..

	Десе де... Саржандікі не? Үлкен жұмысқа кірісер алдындағы өзгеше дайындық рәсімі ме. Мистификация - мені қайран қалдыру үшін қолма- кол ойдан шығарған қияли әңгіме ме. Әлде... ауыса бастады, шалық белгісі... Жоқ. Әңгіме тосын болғанымен, жүйкесі бүтін, дені сау. Өткен даңқты тарих, оның кейінгі касырет, бүгінгі қайғысы кімнің көңілін толқытпас. Қалыптан ауытқыған ешқандай кілтипан аңдалмайды. Менің бар тірлігім адамның жан дүниесін тану тарабында болғандықтан, студент кезімнен бастап, психологияға, оның көлеңкелі саласы психиатрияға катысты, невропатология, сот медицинасы, тіпті, бізде жабық жатқан психоанализ, парапсихология бағдарындағы біраз әдебиетті адақтап өткем. Бұл реттегі колға ілінген еңбектер де сөреге тіреліп, бір шетте тұр. Жалпы өнер адамдарына тән мінез ерекшелігі демесек, Саржанның ақыл-ес, талшық-тамыры түгел өз орнында сияқты. Ал сөз... әрине, суреткер болған соң, қиялы да бай. Оның үстіне, осы азғана таныстық кезінде Саржанның батыс әдебиетін тым жақсы білетінін андаған едім. Готикалық романдар... Тіпті, Диккенс, Генри Джеймс, Тургеневтердің өзінде тылсымға жалғас шығармалар бар ғой. Саржан сол сорап бойынша, өзінің мүсіншілік өнерін дәріптеп, маған азғана дәріс оқыды. Қызық үшін. Әрі қиын, күрделі жұмыс алдында өзін-өзі қамшылау. Осындай тоқтамға бекуге тырыстым. Әйткенмен, көңілім алаң еді. Дәл бүгін менің езім түс көруім мүмкін. Жатқым келмейді. Сиқырлы, сырлы альбом емес, нақты ғылым - ежелгі түрік-қыпшақ дәуіріне қатысты тарихи және археологиялық, танымдық кітаптарды мәнсіз актарыстап әжептэуір отырып, көңілім біржола орнықты. Түс көрмей, тыныш ұйықтап шыққан екем.

	 	- Келістік, - деді Саржан. - Өзім де ойлап едім. Дәл осы кейіпте емес. Әрине, тандаған - Айсүлудың өзі. Қазіргі қалпы да тамаша ғой. Отызында он тоғыздағы көркін сақтаған. Бірақ толысқан, салиқалы келіншек екені көрініп тұр. Жаңа мүсін, жаңа өмірде - он жетідегі кезі. Талдырмаш, балғын. Ал мен - жиырмада. Яғни, бәрін басынан бастаймыз. Алда атгай он үш жыл ғұмыр бар. ..

	- Сонда... - дедім мен енді шынымен дағдарып. - Сонда қалай...

	- Кетегін болдық, - деді Саржан. - Мүсінді жасап бітем, содан соң екеуіміз баяғы заманымызға қайтадан көшеміз. Тура 1173 жылға. Айсұлу нақтылап айтты, мен бүгінгі мағлұм тарих бойынша тағы тексердім, мың емес, сегіз жүз жыл бұрын екен. Айсұлу он жетіде. Мен - жиырмадамын. Жаңа ғана қосылғанбыз. Бүгінгі кезімізге, яғни мүсін, эуелгі мүсін жасалған жылға дейін ғұмыр кешеміз. Содан соң... екеуіміз де өлеміз. Былайша, сырттай қарағанда. Ал шын мэнісінде 1787 жылға дейін, біржола шағылып қалғанша, қартаймай, қам-қайғысыз, қосағымызбен, тағы да алты ғасыр ғұмыр кешеміз. Содан соң, бэлкім, бүгінгі күн. Біздің мәңгілік ғұмырымыздың үшінші айналымы... Яғни, көлденең көзге ақикат көрінетін өлімнің ешқандай қорқынышы жоқ.

	- Өлмей, осы дүниеде жүре беруге болмай ма? - дедім мен, іштей тітіркенсем де, қиял мен шындықты алмастырып алған эсершіл, бэлкім, мүлде ауып кеткен кісінің қасында, дел-сал, ақымақ кейіпте тас болып қатып, мүлде үнсіз тұрып қалудың қисынын таппай, тілім күрмеле, тұтыға сөйлеп.

	- Бұл өмірде?.. - деді Саржан. - Қалайша?

	- Кәдімгідей, - дедім мен, өзгеше қуат тауъіп, сөзімді одан әрі жалғастырып. - Ол жаққа бару мүмкін болғанда, қайта оралу да мүмкін ғой... Мэселен, өзің...

	- Мен жарымды тастап, жалғыз кайта алмаймын, - деді Саржан.



	-Онда... екеуіңде...

	Саржан менің кім екенімді танымағандай, тесіле қарап, азғана іркілді де, бас салып құшақтады. Әрине, онсыз да қалтырауға жақын тұрғам, селк ете түстім, даусым шығып кете жаздады.

	 	- Мұхасы, Мұхасы... бауырым! - дейді. - Ең дана шешім - ең карапайым шешім. Мен ойлағам басында. Айтқам, Айсұлу-бегімге. Мүсіндер бітіп, тірі кебімізге түскен соң осында қалайық деп. Мына, бүлінген, былыққан, дарыл-дұрыл, арсыл-гүрсіл дүниеде, эрі қаптаған жат жұрт арасында тұрғым келмейді; бері шыққан азғана уақытта басым айналып, тұншығып, әрең шыдаймын дейді. Сосын менің өзім де... мұндағы ит тірліктен қажыдым ғой, өткен сәулетті күндеріме сағынышты айтпағанда. Біржола кетуді мақұл көргем. Барып қайту... ойыма келмепті. Енді қарасам, оп-оңай. Бара сала қайтпаймыз, әрине. Біраз тұрамыз. Кең дүние, дарқан ғұмыр... Он екі жарым жылдан соң - міне ғажап! Айсұлу-бегім ол жакта баладан қайггы ғой. Тоғыз күн толғатып, босана алмай. Қазір деген немене! Кесарево сечение - жарып алмай ма. Қауіпсіз, аман-есен. Одан соң, арыдағы жазмыш басқаша дегендей, қайтып оралуға жол ашылмаса, әлдебір тыныш, табиғаты бай, шалғай жерге қоныстана саламыз. Қайткенде де жұбымыз жазылмайды!..



	Дәл осы сәтте мен Саржаннан біржола күдер үзіп едім.

	10

	- Дастарқанға жүр, - деді мен қанша қауіптенгенмен, жүзінде ешқандай сырқат, өзгеріс, бөтен құбылыс байқалмаған досым. - Қазы, қарта, шоколад, торт - бәрін алып қойып едім. Кеше саған дәм татыруға уақыт тар болды. Оның үстіне, Айсұлуға арнап алынған тағам. Бірақ болмайды екен. Әзірше аруақ қой. Мүсіні біткенше. Міне, көрдің бе, енді екі-үш аптада сьтртқы сұлбасын ойып бітем. Әрине, қанша сағынсаң да, тым асығуға болмайды. Құдай сақтасын, шапқы қате тиіп, бірдеңесін бүлдіріп алуға мүмкін. ІІемесе жұмыстың сапасы көпе-көрнеу төмендейді. Ең басты шарт та сол ғой - өзгеше көрікті, сымбатты, ажары ашық, тірі кейіпті. ғажайып мүсін жасалуы қажет. Оның үстіне өзім тағы бармын ғой. Ол да, яғни мен де көркемдік биігінен табылуға тиіспін. Соншама жұмыс, үздіксіз, табанды жұмыс тұр алда. Демек, жуық арада қолым босамайды. Әлгі кұдай атқан жиын, кеңес, жол-сапарлардың бәрінен бас тартам. Тіпті, телефон алмаймын. Сенімен де біразға дейін кездесуіміз қиындайды. Ал енді асықпа. Маған да сабыр керек. Байқаймын, жүдеңкіреп кеттім. Бірақ күш-қуатым, жұмыс қабылетім бұрынғыдан арта түскен сияқты. Әйткенмен, әлсіреп кетпес үшін енді ас- суымды мезгілімен ішкенім жөн. Алда ауыр жұмыс тұр. Уақытым шектеулі. Мүмкін, бес ай. Мүмкін, жеті-сегіз ай. Екеуіміз, әрине, байланысымызды үзбейміз. Ал енді, бар істің басы деп, қатар отырып бір шай ішейікші...

	Қазы-қарта турады. Шоколад. торт, өрік-мейіз қойды. Шай шығарды. Әңгіме мүлде басқа тарапка көшті. Өнер жолындағы әрқилы қиындықтар. Ел басындағы үлкен бір кісілердің бас қамынан басканы ойламайтын ұлтсыздығы, жоғарыға жалбақ, төменге кекірт - тасыр, оғаш, жиренішті мінездері. Түгел топас, түгел ақымақ деді. Ақылдысы - арам. Бүгінгі заман болғанымен, мүлде басқа бір әлем. Енді біржола құтылам бәрінен деді. Бұрынғы ұстаздары, арыдағы алыптар, олардың аңғалдығы, одағай мінездері туралы күлкілі әңгімелердің шетін шығарды. Өте көңілді. Өзі ғана сөйлеп отыр. Бір жаңсақ, жарты кінәрат жоқ. Аздан соң менің қазіргі жұмыс орным - Ғылым академиясының жайын, ұзын арканмен жалғас Жазушылар одағына катысты кейбір деректерді сұрастыра бастады. Бірак менің әңгімем Саржанның әңгімесіндей жатық, қызғылықты шықпады.

	¥зақ отырыппыз. Қазы кертіп, шай сораптап. еркін әңгімелескен әжептәуір кеңестен соң, ризашылықпен тарастық. Тарағанда, Саржан өзінің шеберханасында калды, мен үйіме кайттым. Жағал-сағал, сарғыш көлеңкелі көшемен, нық басып, баяу жүріп келемін. Жол бойы көлденең ештеңеге алаңдамауға тырыстым.

	11

	Тағы да оңаша, не оқу жоқ, не жазу жоқ, нөпір кітап ортасында, үнсіз, тілсіз мелшиіп отырып, ақыры жатарға келгенде ойладым. Осы Саржан екеуіміздің қайсымыз шеңберден шығып барамыз? Ол ма, мен бе? Бәлкім, Саржан деген бүл дүниеде жоқ, осының бәрі менің қиялым шығар? Немесе, Саржан бар, атаулы ескерткіштері тұр ғой, әр жерде, демек, мен жоқпын... Шын шатыса бастаған екем. Мен бармын. Әне түр, каншама қан төгіп, топалаң дау-дамайдан соң жарыққа шыкқан үш-төрт кітап. Саржан да бар. Жаңа ғана көрдім. Ендеше... осының бәрі - екеуіміз бірігіп жазбақ әлдебір қияли шығарманың алды-арты бүтінделмеген шалағай сүлбасы. Жоқ, Саржанның емес, менің басымды шырмаған хикая. Саржан тек қосымша дерек беруші. Немесе, зерттеу, таным жандығы. Бұл істегі негізгі түлға - менің өзім. Ақырғы нәтиже - жаңа бір шығарма. Қазір бұлдыр болса, бажайлап ойластыра келе бар бітімі айқындалады. Жазбасқа әддім калмайды. Жазам. Бірақ бүл заманда ешқашан жарыққа шықпайды. Бұдан баска да, жазылар, жазылмас, қайткенде де жұртыма жетпейтін ұлы шығармаларым сияқты. Көңілдегі зар мен сағынышты - сырлы сөз арқылы көрікгі қалыпқа түсіре алмай, бабаларым даңқты ғұмыр кешкен бағзы заманға өте алмай, шын пұшайман халге жеткен, шын талайсыз суреткер - мына мен!.. Өзімді-өзім зорлап, осы қисынға токтадым.

	12

	Тағы да тан атты. Төңірегім түгел, ақыл-есім түзу сияқты. Түске дейін отырып, - біраздан бері қаламым тұтқыр тартып, бойым ауырлап, әрең жүр едім, - көкірегім ашылғандай, оқыс бастап, айналасы үш-төрт сағат ішінде жаңа бір әңгіме жазып бітірдім, тіпті, тәп-тәуір, “Иесіз” аталады, ығы-жығы қалада өз үйінен адасып, сыртқа шығып кеткен панасыз күшік туралы. Даңқты бабаларымның нар заманында жарықка жете алмай, катал тағдырдың тәлкегімен бүгінгі зар заманға тап келген менің өзім де иесізбін, панасызбын. Ал Саржан... Саржанның жағдайы менен де мүшкіл сияқты. Қайткенде де атақ-абыройға жетіп, оң-солын аңдап, кәдімгідей тіршілік кешіп жатқан бұл дүниемен біржола коштаспай-ақ, шым- шытырық баска бір әлемге көше бармаса жарар еді. Обал. Бірақ менен қаукар жоқ. Қауқар, көмегіңіз не. Кеселім тиді. Мына кітап болмағанда... Онда басқа бірдеңе табылатын еді деп, өзімді-өзім ақтадым. “Шыкқалы тұрған көз еді” дегендей. Жұқарып тұрған жүйке. Иә. Өзің амансың. Әзірге. Жоқ. Ондай қатер атымен жок. Міне, серпіле түйініп бір күн отырып едің, өте жаксы, тіпті, классикалық әңгіме жазып тастадың. Тумысың түгел, болмысың бүтін деген сөз.

	Көңілім әбден жайланды. Түстен кейін, қалыптасқан әдетіммен, ақ нан жеп отырған түракты жұмыс орным - Тылым академиясына бардым. Мен сияқты жаңа ғана емес, таңертең келген, енді жүмыс аяғын күтпей, жылысып кету қамын ойлай бастаған әріптестер - аға және кіші ғылыми кызыметкер аталатын әдебиет зерттеуші қауыммен көрістім. Өндерінен ешқандай өзгеріс байқалмайды. Яғни, мен - бұрынғымын деген сөз. Азғана шалық болуы ықтимал, мұндай кімде жоқ, бірақ тұтастай алғанда бәрі орнында. Уһ, тәуба деп бір қойдым. Жұрт түгел тарап кетсе де, жүмыс аяғын күтіп, ең қызығы, мүндағы ғылыми қызыметкер атаулы орнында отырмайды, тек еңбекақы алуға ғана келеді деген дабылмен арнайы тексеріп шыққан жоғарғы кәсіподақ комиссиясының көзіне түсіп, оған сол сәтінде іштей, ал шыға бере шыдай алмай қаркылдап және күліп, күн еңкейе аман-есен үйіме жеттім. Бала-шаға үпір-шүпір, отызға... жиырма сегізге жаңа шыққан, заманында өзім суретін сырттай көріп, басқа қалаға арнайы іздеп барып, қаншама бейнеттен соң әрең колға түсірген, біткелі түрған оқуының аяғына қаратпай алып келген, енді міне, төрт бала көтерсе де он тоғыздағы өңі мен сымбатын сақтаған ару келіншегімнің көңіл-күйі де тәп-тәуір, мәре-сәре болдық та қалдық. Шашып-төгіп, күліп-ойнап отырып ас іштік. Балалар улап-шулап, шаршап ұйықтады. Айсүлу... әй, иә, Бақытжамал, яғни Бақыт-сұлу ыдыс- аяғын жуып-шайып, балалардың ертеңгі киім-кешегін ыңғайлап, күнделікті күйбең шаруасына жегілген. Мен тағы да кабинетіме кіріп, оңшаландым.

	Манағы көтеріңкі көңіл сап басылған. Жүрегімнің үшында әлденендей түйіртпек тұр екен.

	Мен... мен кінәлі осының бәріне. Сорына кездескен ғой байғұс Саржан мына менімен.

	Дарынды еді, шырқап шығып еді, ендігі күні не болмақ. Арғы емес, бергі. Ертеңгі...

	13

	Ертеңіне шала ұйқыдан мең-зең болып тұрдым. Ойдан арылып, пәледен құтылуым керек... Таңғы тамағымды асығыс ішіп, жаңа бір жұмыс бастадым. Ауыл тұрмысы, жастардың шылык-шәлдүрігі - ортақолды жаңа бір әңгіме. Ортаға да жетпей қалды. Апта бойы ұрғылап, одан соң тағы соншама күн қашап, қырнап, бәрібір көтеріп шығара алмадым. Әрі-сәрі екі-үш күн өткізіп, келесі әңгімеге кірістім. Бұл да махаббат текті кәкір-шүкір. Жинақтап келгенде он күндік шаруа еді. Балталап бір ай отырдым. Әрине, ұзағырақ дүние. Мәселе ұзағында емес, істің қиюы қашқанында. Кешегі иесіз, ақсақ күшіктің қарасын да көрмейді. Жыртып, қоқыр сауытқа лақтыра салу керек. Екеуін де. Мәшіңке өлшемімен қырық бетке тартқан қолжазбаны бүктей ұстап, ұмсына бердім де, тартынып қалдым. Қолың жүрмеген жоқ, қиналсаң да токтаусыз жаздың, бірақ қанша ышқынсаң да жеріне жеткізе алмадың. Бәлкім, асып кеттің. Тимесе жапыраққа деп мағынасыз, мылжың сөзді үйіп-төгіп. Басты қателігің сонда. Ал енді еңбек үрдісіне келсек, Толстой мен Тургенев те ойнап отырып жазбаған. Сенің қиналысың да әдепкі жағдай. Бірақ... акырғы нәтиже тым төмен. Тіпті, өз деңгейіңмен есептегенде. Бұрынғы деңгейіңмен. Ал бүгінгі... барың осы шығар... Шошып кеттім. Түңіліп кеттім. Енді көңіл делбеу керек. Ақталу керек. Мұндайда көп білгеннің пайдасы гиеді екен. Әлгі шалдар... олар да үнемі классика жасамаған ғой. Кейде орташа. Соның өзін жөндеп, өндеп, тиесілі деңгейіне жеткізген. Қайткенде де лақтырып тастауға дәтім бармады. Тартпаның түбіне тастадым. Мүмкін, уақыт оза келе әлденендей кәдеге жарар. Тағы бір әңгіме, немесе хикаят... - тағы да майда, кәкір- шүкір, бейбіт, сұрқай бірдеңе болып шығады. Тыныштық іздеген жолыңда өгіз де зорықты, арба да каңсыды - ештеңеге жетпедің, өзіңді- өзің тұралаттың. Міне, осындай тірлік. Болмайды екен. Бөрінің шөп жегені сияқты. Ендеше, көңілдегі көп қиынның біріне қалам сілтеу керек. Барыңды саласың, бәрін айтасың. Содан кейін тиесілі жеріңді табасың. Жындыханаға тығады, әйтпесе лагерьге айдайды. Қазаққа үйреншікті - соңғысы. Несі бар. Айдаласың. Баяғы ағаларыңнан артық емессің. Бірақ... зая кеткен еңбегің... Тым құрса жарыққа шықса ғой. Оның үстіне, бала- шағаң бар, шиттей. Және, ойлап қарасаң, түгел тілегің таусылған жоқ. Барлық жол бекіген жоқ. Қай жол?.. Ғылыми бағдарың жабық. Тарихи шығармаң жеріне жетпейді. Замани шығармаң мүлде өтпейді. Ашылады, жетеді, өтеді - ақиқат пен жалған араласып жүрсін. Сондай амал тапқан ағаларың бар. Бірақ сенің орайыңа үйлеспейді.

	Осыдан екі жыл бұрын ежелгі қазақ поэзиясының антологиясы “Алдаспан” туралған. Жеті жылдық еңбек еді. Мүмкін, ұзақ, әлде қыска ғұмырыңдағы артыңда қалар ең елеулі мұраң. Сенің ғана емес, бүкіл халқыңның қуанышы. Жарар. Ол - өткен заман ұлгісі екен, зерттеу, тарих екен. Ал бүгінгі заман... өткен жылы “Көк мұнар” дауға түсті. Тура сегіз ай бойы. Бүгінгі өскелең өмірмен қабыспайды деген, ілінбес ілгішек. Дерексіз байбаламның өзі жетіп артылады екен. Енді бүкіл әдеби қауым, барлық газет, журнал жаппай сөгіп, іреп-сойып жатыр. Мейлі. Ит үреді. Кітап шығып кеткен соң бәрібір. Шығып кеткен соң. Ал келесі дүниең - ешқашан да жарыққа жетпейді. Сонда... манағы екі ай бойғы бұқпантай тірлікті жылдан жылға жалғап, бойкүйез, бозөкпе дүниелерді қалыптауға көшуің керек пе? Дау-дамайсыз өтеді. Кітап болып шығады. Мол қаламақы өз алдына, қаншама атақ-абырой табасың. Партияңды мактамай-ақ, өкіметіңе жағынбай-ақ. Ең ұтымды жол. Ең құрдым жол.

	Тағы да басым айналып бара жатты. Тағы да қалың тұман.

	Ойлап тұрсам, төрт тарабым бірдей жабық екен. Өгіз бен арбаның екеуінен бірдей айрылсаң да, өзің аман шығатын қия жол емес. Көр.

	Қорқыттың көрі.

	14

	Ел орынға жаңа отырған кез. Телефон шылдыры оқыс етілді. Саржан.

	 	- Уа, Мұха! - дейді. - Жұмыс жақсы жүріп жатыр. Бірак сен келмей тұра тұр. ..



	Мен баруға құлшынып отырғандай.

	 	- Ау, Мұхасы, естіп тұрсың ба?

	- Естіп тұрмын, - дедім.

	- Сірә, жазып жатырсың. Ал, онда бөгет жасамайын. Амандық білу үшін ғана. Екі айдай өтті ме, мүлде хабарласа алмадық. Негізгі қара шаруасын аяктадым. Енді ен қиыны - ең қызық, әрі ең жауапты жұмысы калды.

	- Құттықтаймын, - дедім. - Бәрі де қызық болсын, - дедім.

	- Сенің даусыңды естиін деп. Сағынып қалыппын.



	Жүрегім шым ете түсті. Мен де сағыныппын. Сағынғаннан бұрын...





	- Мен де сағындым, - дедім. - Өте қуаныштымын, жұмысың сәтті басталғанға. Тек... тым асықпа. Бабымен...

	- Әрине, - деді. - Алдағы - ең қиыны емес, ең оңайы. Жұмыстың мән- маңызын айтпаймын. Өзімнің қалыпты машығыма түстім ғой. Қолым әбден бастықты. Қалғаны істіңсәтіне ғана байланысты.

	- Әлбетте, әлбетте... - дедім.

	- Сыңайына қарағанда, сен де үлкен бір романға кіріскен сияқтысың. Бастау кезеңнен өттің, ендігісі... - Күлді. - Жарайды. Қолың босағанда, түннің қай мезгілі демей, хабарласа бер. Бірақ өкпелеме. Түгел бітпей, көрсетпеймін. Саған ғана емес. Кімге болсын. Ежелден солай. Бітпеген істі басқаға көрсетпейтін әдетім бар...

	- Өте дұрыс, - дедім. - Мен жазарымды да, жазып жатқанымды да ешкімге айтып көрген емеспін. Сондай ырым...



	Саржан ашық үнмен тағы да күлді.

	 	- Ал, аман бол, іске сәт! - дедім.



	Шынында да қуандым. Соңғы рет көргеннен бері, шамасы, жетпіс күн өтті. Терең кұздың жиегінде тұрғандай еді. Әне-міне, күйреп түспек. Күйремепті. Керісінше, төңірегі түгел. Табанды, тынымсыз жұмыс қалыпты жүйеге түскен. Жаңа, өзгеше шаруа толқытқан әуірі басылып, байыпты мінезін тапқан. Қаршадай кезінде атақ-абыройға жетіп еді. Талантының арқасында. Енді дағдарыстан шықты. Ақылы мен қайраты көтеріп. Тозған жүйкесі қалыпқа келді. Дені сау, тиянағы берік. Бақыты басында.

	Топырақ қауып, тығырықта отырған - мына мен. Көрінбеген жаудың көлеңкесінен қоркып.

	Сілкіну керек, серпілу керек.

	Жаным жадырап, атып тұрдым. Бойыма шым-шымдап күш құйылғандай.

	Анық андадым - сілкінбей-ақ серпілетін сияқтымын. Майданға түспей жатып, әділ жаннан түңіліп не болыпты!

	Иә. Мен - аталардың аруағы қонған ұланмын. Тәңірі өлшеусіз қабылет берген. Қажыр-қайратым да, ақыл-парасатым да жетеді. Бейіл де, сенім де мол.

	Тәңірім құт дарытып, қуат құйған. Өзгеше парыз жүктеген.

	Ендеше, бар мұратым алда.

	15

	Көңілім алағызып, дегбірім қашып, бірде жазу столының басында отырып, бірде төр алдында, кілем үстінде малдас кұрып, енді бірде құрак көрпе үстінде жантайып, таң атқанша ұйықтамай, мыйымның барлық қатпарын ақтарып, жүйке, жүрегімнің барлық талшығын түгендеп шықтым. Ақыры, белгілі бір тоқтамға келгендей едім. Болашағымды біржола байыптау үшін, “Алтын дәптер” аталатын, алғаш қалам ұстаған студент кезімнен бастап, күні бұгінге дейінгі, ойға келген, қиялға оралған, болашақта жазылмақ барлық сюжет атаулыны гүйінді сөзбен қыскаша таңбалап отыратын, қара дерматин тысты, жуан, құпия кітапшамды тартпаның терең түкпірінен алып, бастан-аяқ мұқият шолып шықтым. Өзім қандай күйкі, дәрменсіз болсам, бағдарлама дәптерім соншама қуатты, зор екен. Қазіргі қалпының өзінде жиырма-шақты роман, қырық- елу хикаят, бірер жүз әңгіменің сюжет нобайы тұр. Соншама мол дүние. Ішінде өте қиындары да бар. Біреу-екеу, бес-он емес, басым көпшілігі. Қайткенде де цензурадан өтпейтін. Соған орай, “80-жылдардың соңында жазам”, “90-жылдарда жазылады” деген таңбалар тұр. Заман өзгереді, өзгермесе де, үлкен атаққа жетіп, сұйреп өткізем деген ұміт. Оған дейін... Оған дейін жазатын дүниелер де көл-көсір. Шетінен тізе таңдап, тақаудағы бес жылға, бәлкім, жеті-он жылға жетер жұмыс таптым. Әрине, бәрі бірдей бейбіт, бәрі бірдей жұғымды емес. Негізінен қатқыл. Бірақ орайымен өткізетініме сеніп тұрмын. Әрқилы тәсіл, көркемдеу тұрғысынан өзгеше шсшімін тауып. Және осының бәрі қоғамдық, әлеуметтік тақырып емес. Көбіне психологиялық. Сонымен, Қожанасыр атам айтпақшы. қара қазан бар, енді басқа қажетін келтіріп, палауын пісірсе болғаны...

	Таңдап алған дүниелерді тағы бір сүзіп, ой елегінен өткізіп, қайыра іріктедім. Тақаудағы екі-үш жылға. Бәлкім, бес жыл.

	Жиырма-шақты әңгіме, оншақты хикаят және... жеті-сегіз роман.

	Әрине, барлығын үлгермеймін. Еркіндік, кеңшілік үшін. Орайы келгенін шетінен іліп, жаза бермекпін.

	Ең алдымен - тарихи роман... дардың бірі. Бұл біреудің өзі екі, әлде үш кітаптан тұрады. Тезінен кірісу қажет. Әзірше, жазуға емес. Бар дерегін жинақтап, алды-артын түгендеп, дайындық жұмыстарын тәмамдап. Бұдан бұрынғы бар жұмыс үстіне анық екі жыл керек. Содан соң қаптал отырам. Машақаты мол, өте қиын шаруа. Қиындық - жұмыстың көлемінде емес, күрделі болмысында тұрған. Көркемдеу машакаты ғана емес. Әуелі коммунистік идеологияның қатал тезіне, содан соң ешбір зан, ешқандай қисынға бағынбайтын советтік цензураға байланысты кілтипандар. Шындықтан ауытқымай отырып, шалдырмай кету керек. Жүрек тітірейді, бірақ тәуекел демеске амал жоқ. Екі жыл өтіп, үшінші жылы кірісем. Жазу - әлде бес, әлде он жыл...

	Бүл екі ортада, ерекше күрделі тарихи романыңа қажетті деректер жинақтау үстіне, зор майданға дайындықтың бір тармағы - мүлде қарайып қалмас үшін, қалам қатайып, жүйке біржола беку үшін... тым қүрса бірер кітап жазып тастау керек - ол да ойда түрған әңгіме, хикаяттар.

	Ал енді іске сәт! Бастаймыз...

	Бастамадык. Қолым жүрмей қойды. Қараптан-қарап шаршап, қажып, торығып отырғаным. Қалай шаршамассың. Қалай торықпассың. Анау тақырып өтпейді. Мынау тақырып шырғалаңға салады. Бәрібір жазып тастайын десең... орталықтағы орыс жазушылары сияқты, тартынбай тәмамдап, тартпаға салып, тоғайып, сәтін күтіп отыратын - біздің жағдай басқаша. Арғы мүмкіндікті, ерте ме, кеш пе жарықка шығарын айтпағанда, жан қиналса шет елге өткізіп жіберетін, қалаған уақытта жариялаймын дейтін, сенің эмиграция орталығың, шет жүртта ірге тепкен қаптаған журнал, ондаған баспаң жок. Тамшы сусыз медиендегі жалғыз жаяудың жан тәсілім айкайы. Өзіңмен бірге қүла дүз шөлде қалады, өзіңмен қоса топырақта тозады. Жоқ. Біздің жағдайда қазір жазылып, кейін шығады деген алданыш - зая тірлік, ақымақ әрекет қана. Бүгін жазу керек, ертең шығатын болсын.

	Бірақ өткен айдағы теріс тәжірибе қайталанбауға тиіс. Яғни, тек қана жақсы жазасың. Әйткенмен...

	Мың беттік дилогия, жүз беттік хикаят қайда. Бес-он беттік әңгіменің өзінің ауылы алыстап түр...

	Бұл екі ортада қыс түсті. Менің қуыс көкірегім де мүзға айналғандай. Алайда, өзіңнен-өзің қашып құтыла алмайсың.

	Мен жер жаңартып, басқа бір тыныс табу қажегіне ден қойдым. Академияның тұтас екі айлык демалысын пайдаланып, Мәскеу түбіндегі Переделкино шығармашылық жайына барып түспекпін. Тура қырық сегіз күнге. Оған дейін кім бар, кім жоқ, Саржанмен хабарласып кетуді міндет санадым.

	16

	Телефон шалмай, ескертпей, бірден бардым. Мені күтіп отырғандай, кұшақ жайып қарсы алды. Бірақ бұл - басқа бір Саржан еді. Өңінің жүдеулігінен, қиылтып мұрт қойғаннан ғана емес. Жүзі нұрлы. Қимылы байсал. Бұрын тым қарапайым болса. енді құрмет, ықыласының өзінен менмен, тәкаппар кейпі танылады. Бар бітімінен өзіне деген сенім, кайтпас қажыры андалып тұр. Атак, абырой өз алдына, шеберлік шыңына жеткен, бар мұратын тапкан қас зергер. Өнер патшасы кейіпті.

	- Жақсы келдің, - деді. - Міне, бір апта, саған шылдыратайын деймін, жұмысбасты жағдай, ұмытам, кешкіріп кетеді, үмытпасам да қол тимейді. Жақсы келдің!

	Босағадан аттар-аттамастан шеберхана төріне көз салғам. Көгілдір түсті қос ескерткіш ары қарап, қатар тұр.

	 	- Бітіріп тастағансың ба? - Алғашқы сұрағым осы болды.

	- Қайда-а, - деді Саржан. - Мен ойлағаннан да күрделі шықты. Қиындай түсті. Қаншама ауыр жұмыс тұр алда. Мынау - небәрі жалпы сұлбасы, сыртқы қалыбы ғой. Артық салмақтан құтылды, тас құрсаудан босануға жақын. Ең нәзік, ең жауапты жұмыс енді басталады.



	Жайлап басып жакындадым. Айналып алдына шықтым. Оңнан, солдан, сыртынан қарадым. Қайтадан алдына келдім. Иә, сұлба ғана. Бірақ өзгеше тұрпаты бірден аңғарылады. Баяғы, төрт қырлы, биік шомбал жаңа, жанды кейіпке ыңғайланған. Болашақ тұлғалардың негізгі бітім-бейнесі сыртқа шығыпты. Тек нақтылық жоқ. Бедерленуі - әуелгі, дайындық калыпқа ғана жеткен.

	Әйелдің басында - алды ойылған, төбесі - жаулыкка ұласатын, әлі де тұтасып жатқан шошақ бөрік; бөріктің екі қапталындағы, доғалана тіктелген, бұрама өрімді құлақша шекелік қана әжептәуір айқындалыпты. Мүсіннің екпеті бұлдыр, бет-жүзі мүлде жоқ, әзірше мойынмен бірге біткен дөңес - томпак жұмыршақ қана, ал омырау әлі бітеу. Көне сурет- мүсіннен негізгі айырма - алды жабық, киімшең болатын тәрізді. Иә, өзі айтқан. Әзірше етек жақ тұтас, тек төменде, тұғыр үстінде әйелдің аяғына киілген қайқы тұмсық, әдемі мәсінің ұшы ғана андалады. Ал мүсіннің сырты әжептәуір қашалған екен. Төбеден төгіле түскен жаулық астында қос пұшпақты шашқап, оның астында - арты дөңгелене қиылып, сүйірлене біткен камзол. Арқасы, шалғайы әшекейлі, қылтадан аса түскен қамзол астынан толқыған, ол да ою-өрнекті көйлек етегі көрінеді.

	Ал жігіттің жоғарғы бөлігі көбірек жасалыпты. Дөңгелек дулыға. Кеудедегі берен сауыттың үстіңгі тақталары, көкіректегі қос шарайна, иықтағы аспа.

	 	- Осылай шештім, - деді, менің дулыға мен беренге үңіле қарағанымды байқап. - Қыпшақтың мүсіндеу өнерін бұзуға болмады. Оның үстіне, ежелгі көшпенді жұртта еркек атаулының бәрі жарақты жауынгер ғой. Жаугершілік кезінде, тіпті, әйелдерге дейін қару ұстап, атқа мінген. Сондай батыр, бәлкім, қолбасы әйелдің кылыш, корамсақты бейнесі анау альбомда да тұр. Мұның бәрін білесің. Ал менің дәстүрлі мүсінімнің өзінен бедізші екенім анық аңғарылмақ. Міне, белде кісе, сол жақта қылыш қой, енді оң жамбаста - балға мен шапқы белгіленеді. Тағы басқасы тағы бола жатар. Бет бейнеме келсек, ешқандай қиындығы жоқ. Кеше арнайы суретке түстім. Анфас, профиль және ту сыртымнан. Жас кезімдегі суреттерімді де тауып қойдым. Қажетті деңгейде шығарам. Ал Айсұлу-бегім... мен ойлағаннан киынға соғатын тәрізді. Мәселе сыртқы келбетте ғана емес. Жанды бейнеде. Шамалап-ак тұрмын. Тіпті, нақпа-нак. Десе де. Әлі ойланып-толғануға мүмкіндік бар. Айымның нұрлы жүзін ең соңына калдырып отырмын. Соның өзінде... жеткізе алсам. Кейде күмәнданам. Мүлде қолымнан келмейтін тәрізді. Ішім алай-түлей, қараптан-қарап қобалжи бастаймын. Үнемі өзіме сенуші едім, басым - тұнық, көкірегім - ашық, көзім - қарақты, қолым - қатқыл... Қазір басқа емес, Айсұлуга келгенде абдырай бастаймын...

	- Уақасы жоқ, - дедім мен. - Үлкен жұмыс, өзгеше жұмыстың бастауы қашанда күмәнға толы. Мен мүсінші болмасам да андап тұрмын, бағыт- бағдарың дүрыс, жүмысын үйреншікті машық, қалыбыңа түскен тәрізді.

	- О, әрине, - деді Саржан жадырап. - Мен тек Айсұлудың бет-бейнесі туралы ғана айтып тұрмын. Басқасы. .. басқасы орнында.

	- Міне, - дедім. - Бәрі орнында. Екпіндей келе, ең тайғақ тұсынан, тас бөгеттен еркін өтесің. Біздің жазуда да солай. Кейде кібіртіктеп қаласың. Кібіртігің не, тақыр-таза таусылғандай, мүлде дағдарасың. Содан соң... өзіңе сенсең, тас-түйін жұмылсаң, бір сәтті күні тұман айығып, аспан ашылғандай... Иә, - дедім, өзімнің қазіргі тұйыққа тірелген шарасыз жағдайым есіме түсіп. - Тоқтап тұрған жоксың ғой әйтеуір.

	- Жоқ, керісінше, жұмыс жақсы жүріп жатыр. Шын мәнісінде, бастап, енді ғана кірістім ғой. Негізгі қиындық - жаңарған дәстүр, өзгеше үлгіде. Мен Ленинград академиясында еуропалық мүсін өнерінің классикалық мектебінен өттім. Одан беріде жер-дүниені араладым, іздендім, зерттедім, өзім де, нақты жұмыс үстінде каншама тәжірибе сабағын жинақтадым. Бірақ ойлаймын... Бұдан мың... мың ғой енді, сегіз жүз жыл бұрынғы шеберлігімнен айрылып қалдым ба деп. Өнерімді бүлдіріп, машығымды бұзып алдым ба деп. Өйткені... қолым да, ойым да бүгінгі мүсінге тарта береді. Бүгін екен деймін, бүгінгі күнім екен деймін. Бұрынғы өзімді ұмыта берем. Бірақ уақа емес, - деді. - Соңғы кезде Айсұлу-бегімнің өзі көмекке келіп жүр. Ау, суреттегі мүсін қалыптанған кезде - өзі де өліп қалған ғой, ол заманда фотография да жок, қиялмен елестетіп отырып жасағам. Ал қазір көз алдымда тұр. Суретін айтпаймын, өзін. Күн сайын келеді. Екеуміздің... екі тастың ортасында, маған сүзіле қарап отырады...



	Мен сол кезде ғана аңдадым. Екі тас - болашақ екі мүсіннің как ортасында, сәнді, биік арқалық, әдемі бұрама аякты, қызыл мақпал, қымбат орындық тұр екен.

	 	- Кейде аз, кейде көп. Әйтеуір түн оздырмай көріп кетеді. Енді, негізгі жұмысқа кіріскен кезде тура өз бейнесінен - натурадан шығарам. Саған ғана айтып отырмын... Бірақ, - деді, - мұнда да бір қиындық бар. Қазір отыз жаста ғой. Осы отызында әуелгі дүниеден өткен. Ал менің мүсіндеп жатқаным - он жеті жастағы, балғын ару кезі. Әйткенмен, ол бейне де көз алдымда. Сөз жоқ, Айсұлу-бегімнің ертегілік ақ жүзі сол, бекзат, ару қалпында тасқа көшеді!

	- Шынында да, мына... мүсін - ашаң, сұңғақ кейіпте қашала бастаған екен... - дедім, айтарға сөз таба алмай.

	- Енді қалай деп ойлап едің, - деді Саржан қанағаттанған сыңаймен. - Бұдан сегіз жүз жыл бұрынғы еңбегімді осы жиырмасыншы ғасырға қаз- калпында көшірмеймін ғой. Ол, яғни әлгі, қираса да, бар қасиет, көркін сақтаған қазіргі мүсін - өз алдына дара тұр. Ал мынау, жаңа ғана қалыптанып келе жатқан... мүсін - әуелгі Айсұлу. Енді жігітімізге, яғни менің өзіме келсек, озғындап кетуге болмайды. Екеуі бір күн, бір мезгілде, қатар бітуі керек. Уақыт кеспейін, енді төрт-бес-ай. Бәлкім, сәл ерте. Сәл кейін. Әрине, бет-бейнелерін ең соңғы күнге қалдырмаймын. Ең соңынан жасасам да. Екеуі қатарлас тұлғаланып, бар мүше, бар кескінімен бой көтереді ғой. Тек Айсүлудың көйлегінің етегі ме, жанындағы айна, тарағы ма, менің қылышымның балдағы ма, әйтеуір елеусіз бір бөлшектер кейінге іркіледі. Бас-аяғы түгелге жуық бітті деген сөз. Жарық дүниеге шығар алдында тұрмыз, бет-бейнеміз ашық деген сөз. Айсұлудың ай жүзі - ақыл мен көрік. Саржанның нұр жүзі - пайым мен парасат. Міне, екеуі де өткен өмірдегі табиғи бейнесі - қаз-қалпында, толық тұлғаланды. Айттым, түйме, тарағынан басқасы түгел бітті. Енді үш күн, әлде бір апта аял керек. Мынау мүсіннен - әзіргі мүсінінен тыс, Айсұлу екеуіміздің негізгі, ең қиын, ең қызық эрі қуанышты сапар - қайта қосылу сәтімізге дайындық үшін. Қазірдің өзінде бәрін мұқият акылдасып, оңтайымен шешгік, дегенмен, асығыстык жарамайды. Тек бір ғана қауіп - екеуі... мына екеуі - бірін-бірі көрген соң, ендігі азғана күнге шыдамай, бұлқынып, табандағы тұғырынан шығып кетіп жүрмесе... Өйте қоймас. Ақылмен айтып, жақсылап ұғындырып қоямыз ғой...



	Саржан сағатына үңілді. Сірэ, Айсұлу-бегімнің келер мезгілі тақау. Менің де тезірек кетуім керек сияқты.

	 	- Ал, аман бол, - дедім мен де сағатыма қарап. Кешкі сегізден озыпты. - Жұмысың оңымен жалғаса берсін... Мәскеуге кетіп барам, - дедім, ештеңе ұкпағандай, маған аңыра қараған бақытсыз досыма. - Жазушылардың Переделкино деген тыныш калашығы бар. Шығармашылық үй. Екі айға тақау сонда отырып қайтам.

	- Әй, сен неге мұншама жүдеп кеткенсің? - деді Саржан жанарлы, өткір көздерін маған тіктей қадап. - Көптен хабарласпадық, немене, емханаға жатып шыққан жоқсың ба?

	- Жоқ, - дедім. - Шаршағаннан.

	- Кісі жұмыстан шаршамайды, - деді. - Сірэ, жазуың жүрмей жатыр.

	- Жүрмей жатыр, - дедім. - Мүлде тоқтап тұр.

	- Шығармашылық жайыңа жеткен соң, катарынан екі күн, алаңсыз ұйықта. Самолет емес, пойызбен бар. Жұмсақ вагонға, бір купедегі екі билетті қатарынан сатып ал. Үш жарым күн, ешқандай бөгесін жоқ, жақсы тынығасың. Содан соң... жаңа жағдай, жат жер, айттым ғой, тағы да екі-үш күн, төрт-бес күн, одан артық емес, ештеңе, әсіресе жазу жайын ойламай, дем алып, ес жиған соң, жаңа тыныс табасың. Көңілдегі ең бір қиын шаруаңа кірісші. Тек роман емес. Шағындау дүние. Тығырықтан оп- оңай шығып, қиналмай бастап кетеріңе мен кепіл... Ал, жарайды, - деді. - Отырып шай ішіп, тағы біраз эңгімелескен жөн еді, бірақ... Айсұлу-бегім келіп қалуға тиіс. Сенімен көрісуге элі ерте. Аман-есен орал. Жазып қайт. Содан соң, мүсін бітер қарсаңда... өз көзіңмен көресің. - Кеудесін кере дем алып, салқын жымиды. - Тілектес досым болған соң, білімдар тарихшы, үлкен жазушы, ойы өрісті, шын шебер болған соң айтып тұрмын. Талайың зор, танымың кең. Түсінеді, сенеді деп. Менің манадан бергі сөзім - қалжың емес, қиял емес. Бәрі де ақиқат шындық. Қазір күмэнің болса, элі-ақ көзіңжетеді анығына...



	17

	Шынында да билетті пойызға алған едім. Жұмсақ вагон. Бір купеде жалғыз өзім. Басым толық ашылмаса да, бойым салығып, тэп-тэуір тынығып жеттім. Шығармашылық жайға. Нағашымның үйіне келгендей, жақсы орналастым. Терезе алдына ыңғайлы жазу столы қойылған, серіппе төсек, әдемі кресло, жұмсақ диванды, шағын, жарық, тап-таза жеке бөлме. Негізгі корпус; дәмі тәтті асханаға да, әдебиеті әрқилы кітапханаға да тікелей барасың. Екінші қабатта биллиард - әуестігім жоқ, төменде, асханадан арғы шетте - кинозал, кешқұрым алыстағы бізге ғана емес, астана Мәскеудің өзіндегі жалпы жұртка жете бермейтін шетелдік көркем фильмдер - күн құрғатпай көрем.

	Демалысымның екінші күні электропойызбен отыз жеті минут жүріп, Мәскеуге барып, орталықтағы Тарихи музейге кіріп, бірінші қабатта, шыны астында тұрған, сыртын жеңіл ғана тат шалған, ұзындығы алты қарыс қыпшак қылышын, арғы тарихымызға қатысты тағы каншама дүниені осымен нешінші мәрте тамашалап, өткенге деген мерей мен сағыныш өзегімді өртеп, сыртқа - оң қанатында - орыстың ежелгі патшалары орнатқан биік қорған мен зәулім мұнара және кейінгі көсемнің үш саты, текше зираты, алғы жакта - біздің жау бетіндегі берік камалымызды кирату қуанышына орнатылған, мінгесе-ұшқасқан, тарам- тарам, шошақ төбелі шіркеу-музей, сол канатта - ығы-жығы, әмбебап, алып дүкен ғимаратының ұзыннан-ұзақ созылған, бітеу қабырғасы, жер табаны - шеңбер куа төселген көк тасты, бар демінен ызбар есіп тұрған Қызыл алаңға эрең шығып, қабағы қату, шырайы суык қапгаған халық, сықырлаған аяз, шыңылтыр ауадан бізді табанына басып отырған жыртқыш империяның қайтпас ғұзырын аңдай гүскендей болып едім. Жазармандар қауымының құтты мекені Переделкино қалашығының тыныштық тұнған, қар басқан, орманды, жылғалы такау төңірегін аралап, шығармашылык үйдегі тып-тыныш, тұп-тұнық, әдемі бөлмемде тағы екі тэулік маужырап жатып, бесінші күні, таңертең, жазуға отырдым. Көлемі эжептәуір, иірімі мол “Архив хикаясы” деген әңгіме.

	Тым еркін кеттім. Төрт күнде тэмам қылдым. Бес күн қайыра, тазалай көшіріп, биік деңгейіне жеткіздім. Бұдан соң, салмағы жеңілірек, бірак эжетке жарар тағы бір эңгіме жаздым. Жиыны сегіз күн. Енді екі күн тыныс тауып, жаңа хикаятқа кірістім. “Бір атаның балалары” деген. Тым күрделі болмағанмен, бұрыс-калтарысы көп. Ресми сөз полициясын да, бейресми саяси полицияны да, яғни, цензура мен өкіметімді қатарынан оп-оңай жалған сорапқа жетелер киғаш жүрістері тағы бар. Ешқандай бөгеліссіз, жылмай өтеріне күмэнім жоқ. Керек десеңіз, көптіріп мадақталады. Шын, табиғи болмысы үшін емес, өзіне қарама-қайшы түсер теріс көлеңкесі үшін. Өмір сүруге де, жаза беруге де мүмкін екен. Еңсем көтерілді. Өзіме- өзім риза болдым. Жазуымнан гөрі амалыма. Жалғыз болмаса да, жаңа бір жол тапқаныма. Әуелі осы бір нәрсені тэмамдап алайын. Кейінгісін тағы көре жатармыз. Шынында да, баяу, бірақ сенімді түрде жылжып келемін. Бар жазуым калыпқа түскен гэрізді.

	Көңілім орнығып, ауылға хабарластым. Мағжан деген кішкентай ұлым: “Коке, сағындым, үйге кайт!” - деп жылап тұр. “Жақында қайтам,” - дедім. Әрине, нактылап айтпадым. Оған дейін жиырма күн. Кешіне... елес көргем жок, әрине. Жас келіншегім, сұлу келіншегім емес, кішкентай балаларым түсіме кірді. Менің жұмыс кабинетімде асық ойнап отыр. Сағынып ояндым. Төрт баланың ортасында қалған жалғыз әйелімді. Үйге қайтса несі бар. Бала-шағамның қасында боламын, бәлкім, бұдан гөрі тәуірірек жазармын. Есіме елес қуған, атақ-абыройы да зор, қаржы- қаражаты да мол, бірақ соқа бас, салт тұрмысты Саржан түсті. Даладай, қаңыраған иен шеберханасында, жансызға жан бітіріп, күндіз-түні тас қашап отыр ма, әлде алды-арты түгел адыра қалып, баска бір қоныска бағыт түзеді ме. Әрі ойлап, бері ойлап, ешбір шешім таппадым. Сөзі шалық, ісі танык. Бәлкім, шын кияли - менің өзім шығармын. Үйім бар, жайым бар, дәрменсіз балаларым, көнбіс әйелім бар, енді, амалым азайған шакта үш мың шақырым қиянға шығып, жаңа бір өнер таппақпын. Болмайды екен. Ертеңіне міндетті жұмысымды аткарып біткен соң, түс ауа қалаға барып, билетімді айырбастап, түн ортасына таман Алматыға ұшып шықтым. Бастамай жатып ұрынған ауыр дағдарыстан аман өткен сияқтымын. Енді қиратып жазам деп ойладым. Және... отбасымды ғана емес, мүсінші досымды да тезірек көргім келсе керек.

	Әрине, мезгілінен бұрын оралуым үлкен қуаныш болды. Әзіргі төрт баламның үлкені - мектебін жаңа бастаған, кішкентайы - бесікте, менің бұлай шығандап жүруімнің өзі ақылға сыймастай. Енді ешқайда шықпай, ештеңеге алаңдамай, нық отырам. Жұмысың өндіп жатса, қаңғып қайда барасың. Екі күн өтіп, үшінші күні жазу столына отырдым. Сірә, тақаудағы қырық жылға біржола.

	Жазу баяу да болса, тоқтаусыз жылжып жаткан соң, Саржан есіме түскен. Телефон шалдым.

	 	- Әй, сен екі ай деп едің ғой, екі апта өгпей қалай оралдың? - деді, мен көктен түскендей таңыркап.

	- Екі апта емес, отыз күн, - дедім. - Сен айтқандай, жұмыс жүріп кетті. Балалар кішкентай, қарайласар бөтен ешкім жок, содан соң үйге шықтым.

	- Бекер асықтың, - деді Саржан. - Әзірше келмей тұра тұр. Енді екі- үш айға дейін.



	Мен өзім үшін, балаларым үшін емес, Саржанның мүсіндерін көру үшін ертерек оралған сияқтымын. Аңғалдық па, менмендік пе. Дегенмен, акыл-есі орнында тәрізді. Қаншалық орнында - оны екі-үш айдан кейін ғана, соншама ынтызар көңіл, өлермен еңбекпен жасап шыққан тас ескерткіштерінің бітіміне қарап аңдайтын шығармыз... Одан арыға ой жүгіртіп жатар жағдай жоқ. Менің өзім де сөзден тас қашап жатқам. Мәңгілік ескерткіш емес, әрине. Мәңгілікке барар жолдағы елеулі бір баспалдақ. Және сын. Өзіме деген сенімді қайта оралту жолындағы.

	18

	Екі емес, төрт, жоқ, бес ай өтті. Тағы да мезгілсіз уақытта телефон шылдыраған. Түнгі сағат үш. Шырт ұйқыдан селк етіп ояндым. Ешқандай қауіпсіз, дәл осы - Саржан шығар деген тұспалмен, тыныштықты жарып, безілдей бақырып тұрған телефон тұтқасын алдым.

	 	- Уай, жарайсың! - деді. Әрине, Саржан. - Түнгі жұмыс артық дедім ғой. Роман бітті ме?

	- Хикаят, әңгімелер, - дедім. - Ептеп жүріп жатыр.

	- Ептеген жақсы. Міне, тоғыз айдан асты - тоғыз ай, он күн, - тура тоғыз жылға татитын жұмыс жасадым. Осы жаңа ғана біттім. Бірінші болып саған хабарлап тұрмын. Яғни, менің қуанышыма куәгер екінші кісісің...

	- Қайырлы, құтты болсын! - дедім шынымен қуанып. - Бұл - өзгеше жұмыс болуға тиіс...

	- Ракмет, - деді. - Саған алғысым шексіз. Ықылас, пейілімнің белгісі ретінде мүсінінді жасасам ба деп едім, бас тарттың. Басқалар тілеп жете алмай жүрген даңқтан. Өзің қандай ірі болсаң да, ерекше тұлғаңды мына мен кейіптеген соң, атақ-абыройың аспандап шығатын еді ғой. Әлі де ойлан дер едім, енді... мынау іс сәтті шешімін гапса, менің қолым жуықта босамайды. Өкінішті жағдай... - деді.

	- Өкінбей-ақ қой, - дедім. - Мен бәрібір тірі кезімдегі ескерткішке көнбеймін. Айтқам. Ал өзің... қалай, таза бітті ме?

	- Таза бітті. Тек кішкентай байлауы ғана. Екі минуттық кілтипан. Шекіп, егей салатын. Айтып едім ғой өзіңе, ұмытып қалдың ба?

	- Үмытқам жоқ, - дедім.

	- Бәрі бітті, - деді Саржан. - Енді ең үлкен шаруа - ертең. Үш күн соңыра деп едім ғой. Жарты тәулік жететін болды. Бар мұраттың ұштығы. Ал қазір - менің ұзақ, тым ұзақ, отыз үш жылдық ғұмырымдағы ең мерейлі сәт. Қайталанбас, теңдессіз, ұлы ескерткіш қалыптадым. Одан да зоры - сегіз жүз жыл бұрын айрылған бакытымды таптым. Міне, қазір қасымда тұр. Әлемнен асқан Айсұлу-бегім. Толықсыған отыз жасар кезі. Ал мен дәл бүгін отыз үшке келдім ғой. Туған күнім. Қайта туар күнім - ертең. Сәбилік шағыма емес, жиырма жасыма қайтып оралам. Ал Айсұлу он жетіге өтеді. Қазір, әрине, бүгінше ғана, сен көрген қалпымыз. - Сәл бөгелді. - Саған деген Айсұлу-бегімнің алғысы да шексіз. Қираған тас қалыпта қаншама азап шекті. Сол қапасында тағы да мың жылға қалар еді ғой. Сен болмасаң, сегіз ғасырдан соң қайта табысар ма едік. Неғайбыл. Неғайбыл деймін, тасым жоқ, тұлдыры қалмаған мен өгіп кететін едім ғой. Онда мәңгілік айрылысқанымыз. Дәл уақытында. ең керек кезінде тұйықтан шығарды деп отыр. Сені өте жақсы көреді. Өткеніңді біледі, болашағыңды... көріп тұр. Сен уайымдама, камыға берме. Ақыр түбі бәрі де кайыр, құт болады. Анық, қатесіз дейді Айсұлу-бегім. Әрине, бәрін бірдей жайып салуға қисын жоқ. Жасырғаннан емес. Алдынала, түгел біліп қойсаң, зиянға шығады, онсыз да жеріме жетем деп босаңсып кетуің мүмкін. Және күрессіз өмірде не қызық бар. Табанды болсын дейді біздің Айсұлу. Маған айтқаны - саған айтқаны. Десе де... Телефонмен сөйлесесің бе, бір ауыз...

	- Жоқ, жоқ, рақмет... Кейін... - дедім түрпгігіп.



	Әй, жарайды. Бүгін сөйлесуге, ботен кісімен тіл қатысуга болмайды екен. Ертең. Ауызба-ауыз айтады. Тым ерте емес. Кеш те емес. Сағат жетіде. Келесің ғой? Келесің! - деді менің жауабымды күтпестен.

	19

	Осы уақытқа дейін сырттай аңыстап едім. Әлде ойын, әлде қиял тәрізді көрінген. Енді ешқандай күмән қалмады. Халқының арда үлы, жасынан жаркырап шыққан, бірақ бастамай жагып, өктем өкіметтің темір шеңгеліне ілінген, бар қуатын өткінші, ресми, даңғаза жұмысқа арнауға мәжбүр болған ғажайып мүсіншіміз, өзі тілеп таныған, бірақ орайлы жолын таппаған шығармашылық дағдарыс, ауыр азап үстінде айықпас дертке шалдығыпты. Сірә, тоғыз ай бойы ешкіммен қатынаспай, сырқатты санада әрқилы шимай-өрнек тоқып, өзін-өзі мүжіп жеп бітірген, акыры қараңғы қүзға біржола құлаған. Тәңірі тағалам соншама дарынды несіне ғана берді екен. Қатардағы көп таланттың бірі болса, дағдарыска түспес еді, түссе де айығар еді; жаңғырмаса да, жаңа жол таппаса да, өз басын өзі жоймай, көпшіліктің қажетіне жарап, өнердің озық үлгісі есебіндегі келісті бір ескерткіштер түрғызар еді ғой. Тіпті, ешқандай уайым, қайғы, қиналыссыз, мемлекеттік маңызды тапсырмаларды орындап, атақ пен байлыққа бөгіп, сол дақпырт, сол дәулеттің арқасында, туған жұртының өзіндік рухын әйгілейтін тәуір дүниелер және жасагі, бакытты ғұмыр кешіп жүре бермес пе...

	Ішім алай-түлей. Қайран Саржан!.. Ерте көтерген тағдыр ерекше сыбаға - ауыр азап дайындапты. Тілемесе де жалған, тайғак жолға түсті. Он жыл - тұтас он жыл бойы өзі қаламаған бағытта жұмыс жасады. Он жыл - өте ұзақ уақыт. Отыз үш жас - тым келте ғұмыр. Алда еңбекке толы тұтас бір дәуір тұрған. Қайткенмен де, абыройлы досымның реніш, өкініші болар, түңілері жоқ еді. Болашағының берік іргетасын қалаған. Алдындағы барлық жол ашық. Бөгесін ұшырасса да бұзып өтер атақ- дәрежесі, ең бастысы - арынды қуаты бар. Өзі маған қадап айтқандай, азғана сейіліп, үш күн, бес күн емес, үш ай, бес ай да емес, бір, екі, үш жыл қабатынан тынығып, жаңа бір бағдарда ойланып, толғанып, кадарынша ізденіп... қалыпқа түсуге мүмкін еді ғой. Мүмкін емес екен. Шар болат шатыр етіп, морт сынды.

	20

	Иә, ұмытып барады екем. Бірінен-бірі өткен, қиялдан өсіп, қисынсыз кепке жеткен қай бір сөзі жадыңда қала бермек. Кезінде онша мән бермесем керек.

	 	- Мен барып келдім, - деді бірде кешқұрым. Бірде болғанда, жұмыстың әбден қызған кезі. - Айсұлу-бегім алып барды.

	- Қайда? - деппін.

	- Қайда? Ежелгі қонысымызға. Орта ғасырдағы қыпшак жұртына. Қайда екенін озің де білесің.

	- Қыпшақ жұртының ата-қонысы байтақ, - дедім мен. - Ал сенің ықыласың ауған балбалдар мекені - Үзе мен Таң аралығында, Қара теңіз бен Азау теңізінің терістік бетінде.

	- Жоқ, бәрін бірдей көруге мұрша жетпеді. Үзені бойлап түстік. Дарияның атырауы, қос теңіздің сағасына. Содан Таңға дейінгі аралық.

	- Ал?.. - дедім, сөз аяғын тосып.

	- Бәрі орнында. Сол қалпында, шалқып, толқып отыр. Ежелгі құтты мекенінде. Қыпшақ жұртының кандай болғанын білесіңғой?

	- Аз-маз, - дедім.

	- Аз емес, әжептәуір. Оқығансың. Ойша байыптайсың. Ал мен көрдім. Екі теңіз, қос дарияның жағасы, шетсіз, шексіз дала - жарым дұниені толтырып отырған, қаптай конған қалың ел. Ақшаңқан киіз үйлер, мынғырған төрт түлік мал. Еңсесі биік, арда жұрт. Елестете аласың ба?

	- Шамамен... - дедім.

	- Соның бәрін аралап жүріп, түсімде емес, өңімде көрдім, - деді. - Кеше кешке, күн ұясына қонған кез, алакөлеңкеде аттандық. Иә. Нақ өзім бе, әлде сыртқы сүлдер, ішкі жан, рухым ба, Айсұлумен бірге көтеріле ұштым. Көзді ашып-жұмғанша жеттік. Ол жақта күндіз екен, бесін жаңа ауған шақ. Жарқырап тұр. Жер қандай. Шалқыған дария, сылдыраған жылға, белесті жазық, аласты тоғай, калың қамыс, толқыған теңіз... Көктем жаңа туса да, ауа жұмсақ, жұпар, жер реңі тусырап тұр - бүкіл дала жап-жасыл. Ғажайып қоныс. Сол құтты жұртта қаз-қалпында отыр екен менің елім. Ешқайда кеткен жоқ. Сол орында, сол дәуренде. Өйткені... Біз тура 1173 жылға барып түстік қой!..

	- Иә, - дедім, досымның қиял байлығын аңдап. Негіз, дерексіз, құрғақ қиял емес, нақты шындық ауқымындағы сурет. Дәл солай болған. - Әрине, - дедім, - ескілікті тақырыптағы шығарманы, яғни, ежелгі дәстүрдегі тарихи мүсінді жанды әрі шынайы кейіпте тұлғалау үшін, сол заманды көзбен көргендей күй кешу керек.

	- Мен не айтып тұрмын, - деді Саржан. Әуезінде алаңсыз кейіс бар. - Қиял емес, шындық. Мен осы айтқанымның бәрін көзбен көрдім. Дария мен теңіз, кең дала, қоныс, мекен ғана емес. Сол қоныста берік орын тепкен байтақ жұртты да. Тек жерге түсіп, тікелей араласуға мұрсаг жетпеді. Әрі болмайды екен. Алғашқы барлау ғой. Бірақ бүтін болмысын таныдым. Байлығын, сән-салтанатын ғана емес, күш-қуатын да анық андадым. Қыпшақ қауымы - саны мол, ұжымы берік, іргесі орнықты, құт қонған ұлы халық екендігіне көзім жетті. Отыр бүкіл Оңтүстік-шығыс Еуропаны лықа толтырып. Жоқ бүгінгі Запорожье деген, Донецк, Ворошиловград, қырт-сырт деген, бытқыраған қалалардың ешқайсысы. Славян тегінің де, басқа нәсілдің де иіс, көлеңкесі көрінбейді. Кең конысқа, ен байлыққа ие болып, ерлігі шектен асып, елдігі кенересіне жетіп, шалқып отыр. Мәңгіге орнаған мерейлі жұрт... Ал, ойлап көрші, сондай мол халықтың, күшті, қуатты елдің жер бетінен із-түзсіз жоғалуы мүмкін бе? Әрине, сен айттың, мына біз деп. Біз болсақ, шашырап төгілген тамшысы, ұзын жеңінің ұшы, кең етегінің шалғайы ғана. Қайда дарқан, байтақ, жалпақ ел? Ешкайда кеткен жоқ. Мен көрдім. Уақыт токтап калыпты. Сол орнында отыр. Әлі кұнге. Бізбен - мына, бейшара кепке түскен бүгінгі қазақпен қатар жасап. Бәлкім... - деді, ентігін басып, жеңіл күрсініспен, сәл бөгеліп, - бәлкім, басқа бір кеңістік, басқа бір өлшемде... Өз көзіммен, анық көрген соң айтып тұрмын. ¥лы бесіннен кеш қараңғысына дейін аралап, мың сан ақбоз үйде жағылған кұрғақ тезектің аспанға тіке созылған көк түтіні көлеңкемен астасып, ен дала - бүкіл Дәшті-қыпшақ қонысы мың сан алаулы отқа айналғанға дейін әуеде қалықтап жүрдік. Айсұлу-бегім екеуіміз. Үйге - арсыл-гүрсіл қала, қаңыраған шеберханалы бүгінгі күніме қайтып оралғанда... шынымен-ак түс көргендей, жоқ, қыпшақ қонысы емес, дәл қазіргі ахуалымды түсімде көріп отырғандай... ес жия алмай, не қуанарымды, не жыларымды білмей, басым қаңғырып, таң атқанша мең-зең күйден арыла алмадым. Таң атқан соң, ақиқат күн шуағын көрген соң, өткенімді жан-жүрегіммен түйсініп, ішім қан жылады. Зар шегіп, көзімнің жасы төгілген сайын көкірек санам ашыла түсті. Бұрыным - ақикат, бүгінім - қиял болып көрінді. Шынында да солай екен. Ендеше мына мен - осы XX ғасыр - қарғыс агқан қилы заманға қалай өтіп кеткем? Тағдырдың мазағы, тәңірінің тәлкегі ме? Мазақ болмаса, тәлкек болмаса, ежелгі күнмен кете бермей, сор дүниеге неге қайта шықтым? Әлде, екі дәуірде бірдей жасау маңдайыма жазылған ба? Сірә, дәп солай. ¥қтың ба? Ұқпасаңуақа емес. Мұнда... жамандықтың жолынан жирендім. Жаңа тәжірибе жинақтадым. Өмірде де, өнерде де. Ақыры, тәңірім дем беріп, түп негізімді кәміл таныдым. Қайта оралар жолымды таптым. Енді бұл жерде, бұл заманда мені ешқандай кұш ұстап тұра алмайды. Туған еліме, өскен жұртыма қайтам. Тек оған дейін бүгінге бұйырған екі мүсінді ойдағыдай калыптап шығуым керек. Өткенге алаңсыз оралудың негізгі шарты да осы! - деді.



	Солай да солай деп, шалқып бір сөйлеген. Иэ. Қауібім мол болса да, сенімім аз еді. Қайткенмен де, өнер адамының өзгеше қиялы және менімен эңгіме, кеңесте калыптасқан ойын тэсілі деп біліп едім. Асса, өткінші бір леп көрінген.

	Енді міне, ешқандай күмән қалмады. Өзімді-өзім алдап келіппін. Бірак не шара...

	21

	Есімде жоқ, қазір емес, одан да бұрын, бәлкім, жастау кезде жазылған бір шығармамда айтқаным бар: адам затындағы ең қатал жендет - жазушы деген тұрғыда. Қас қаламгер үшін төңірегіндегі алыс, жақын кісі атаулының барлығы - тэжірибе жандығы. Мыйын шағады, жүрегін суырады, қойын-қонышын түгел ақтарады, қимыл-қозғалысы, сөйлеген сөз, істеген ісі түгел ерекше есепте. Сыртқы кейіп, кешкен ғұмыр ештеңе емес, ең кұпия сырының өзі әшкере. Әрине, айрықша дарын иесі Саржанның тағдыры өте қайғылы еді. Аянышты ғана емес, қорқынышты. Бірақ сіздің қолдан келер ештеңе жоқ. Қолдан келері - осы, аяқ астынан, елеусіз басталған, ақыры насырға шапқан өзгеше оқиғаның психологиялық астарын көңілге түю ғана. Яғни, алдагы бір еңбегіңде кәдеге жарату. Міне, көрдіңіз бе, рақымсыз, катал, жендеттік жағдайды. Аяулы жанның азапты тағдыры сенің сұрқай жазуыңа жан бітіріп, тіршілігіңе нәр беріп, мағнасыз ғұмырыңды жаңғыртуы керек екен. Император Нерон шабыт шакыру үшін айдынды Рома каласын өртке ораған дейді ғой. Менің өртім - Саржанның сырқаты болмақ. Дертіне от койған кім десек те, дәл қазіргі сәтте біз - сырттай бақылаушы ғана. Амалсыздан куә болған өзгеше көріністі ақырына дейін барлап, нақты танып, талдау қажет еді. Оның үстіне... өнер дертінің бар сырын кім андаған. Атағы әлемге мәшһүр үлы суретші, ғажайып қаламгер атаулының бәрін бірдей ақыл-есі түзу, жан-жүйесі, сезім-түйсігі қалпында тұрған кісілер еді деп айтуға мүмкін бе? Олардың қолынан өткен дүниелердің барлығы бірдей парасат калыбына сәйкесе ме? Біздің шын дарынды жігітіміз ескілікті мүсінді қалай шығарды екен? Екі кесек, буылтық-буылтық тас па? Дүниеде жоқ құбыжық па? Әлде, бүгінгі Батыс әлеміне тән, сыркат қиялдан туған, бірақ өнердің жаңашыл, озық үлгісі деп танылып жүрген, қағаз бетіндегі мағнасыз шимай-шатпырак, кенеп үстіндегі әлекей-шәлекей, бей-берекет бояу, көрмелер мен көшелердегі мүгедек кесімдер мен мүшелер тәрізді сұрықсыз пәлекет бірдеңе ме? Барып көрген теріс болмас еді деп ойладым. Әрине, мүсінші досымның өзі айтқандай керемет дүниесін - тірі, жанды кісі деп жариялап, кайткенде де тірі, кеудесінде жаны бар менің өзімді кесек тас деп біліп, ауыр балғаны өткір шапқыға жалғыз-ақ ұрып, бір жақ шекемді жаңқалап ойып беруі әбден мүмкін. Бірак аңдап тұрармын, алыса кетсе әл бермеспін деп ойлаймын. Оның үстіне, мүсін емес, өзінің бет-бейнесін көңілде таңбалауға көбірек бейілмін. Өткен кездесулерде қаншама үңілгенмен, көзге ұрған шалық, қиғаш құбылыс байқалмаған.

	Әйткенмен, екі ойлы отыр едім. Телефон шылдырады. Әрине, Саржан.

	 	- Ау, Мұхасы, ұмытып кеткен жоқсың ба? Мен сені ғана күтіп отырмын. Міне, елу жеті минут қана уақытым бар. Осы қазір келмесең, Айсұлу-бегім екеуімізді кайтып... біраз жылға дейін, бәлкім, ешқашан көре алмайсың. Оның үстіне аманатым бар, керегің болып тұр. Тез жет! - деді.



	Өзім де дайын екем. Тұра ұмтылдым.

	22

	 	- Міне! - деді Саржан, аралары қол созымнан алысырақ, бетін төрге беріп қатар тұрған, көк мәрмәрдан қашалған, біткен, жаңа туған қос мүсіннің қарсы алдына, қолымнан жетелеп әкеліп. Мен сұқтана аңырып, демім үзіліп, ішімді тарттым. Екеуіне кезек қараймын. Айналып сыртына шықтым. Үңіліп, қырынан көрдім. Толкынды лебі қатарынан шарпып, сүйіне таңырқап, қарсы алдына қайта тұрдым. Көңілде дегбір, көзде тоят жоқ.

	- Ғаламат! - дедім, аузыма басқа сөз түспей.

	- Енді қалай ойлап едің? - деді Саржан бет-аузы шалбарлана, ризашылықпен күліп.



	Досымның кескін-кейпіне сонда ғана көзім түскен. Бойы ұзарып, тұлғасы еңселеніп кеткендей. Жағы сорайып, мұрны сүйектеніп, көзі жанарлана түскен. Жүдеу. Сол жүдеу өңінде өзгеше жігер, күш, куат байқалады. Бар кайраты бойында екені, өнердің өріне шыққаны көрініп тұр. Кейіп-келбеті ғана емес, бар болмысы жаңарған, жаңғырған. Көңілі жай, өзіне сенімді. Нық басып, берік тұр. Сол баяғы Саржан. Тек бұрынғыдан да мерейлі, басқа бір тұғырға орнаған.

	Қияқ мұртын ілкіде көріп едім. Қалың, қара шашын жалбыратып, иықтан төмен өсіріп қоя беріпті. Арты жауырын ортасына тақау.

	 	- Саған өргізіп алайын деп едім, үш тарам етіп, сәл кешігіп жеттің, - деді. - Бірақ уақа емес. Алда уақытым мол...



	Мен Саржанның өзі кейіптелген мүсінге бажайлай қарадым. Әрине, аумаған өзі. Бірақ әлдеқайда жас. Иэ, жиырма деп еді ғой. Қияқ мұрт, жинақы ерін, қатқыл иек. Баста - дулыға. Кеудеде - берен. Қос емшек тұсы - дөңгелек кос шарайна. Аш белінде кәмәр белдік, кісесі салбырап, дәндәку, шақпақ қалта, тағы бір, төрткіл, ұзыншақ қынап ілінген. Сол жақ жамбасында - қайқы қылыш бедері, және қос саржалы имек садақ - бұл екеуі де көне балбал дәстүрі бойынша, өз өлшемінен еселеп кішірейтілген, шартты суреттер екені аңдалады. Оң жақ қапталында, бағзыда өзі айтқандай. шапқы, балға таңбасы және жебелердің қауырсын кірісі көрінген, сырты бұғы мүйіз оюлы әдемі қылшан. Екі қол құрсақтан төмен қусырылған, аузы түбімен қарайлас, қырлана біткен шағын құмыра ұстап тұр. Арқасында - үстегі көбенің кос иықты басып және колтык қабырғадан өтіп, жаурын ортасынан төменірек, дөңгелек шығыршыкка бекітілген, енсіз тартпалары. Және дулыға астынан төгіле түскен, өрімді, үш тарам тұлым... Өте көрікті жігіт еді. Батыл, шешімтал һәм парасатты, әрі ойлы, сыршыл. Жауынгер бедізші - көне заманның көрнекті тұлғасы. Ескі дәстүр мен жаңа тәсілдің шебер жарастық тапкан озық үлгісі. Үлттық өнердегі айрықша құбылыс. Соны өріс, тың серпіннің бастауы.

	Менің бар қимылымды бағып, сірә, бет-жүзімді де қадағалап, қасымда үнсіз тұрған Саржанды мейірлене кұшақтап. арқасынан қақтым.

	 	- Сен Айсұлу-бегімге қара, - деді. - Мен - кәдімгі өзім ғой. Шешімін ғана таптым, сэтімен. Ал Айсұлу-бегім көбірек қиындыққа түсті. Оның есесіне өзінің тірі бейнесінде, бар бітімі ашылып, қаз-калпында шықты.



	Мен Қыпшақ аруына кайтадан көз тіктім. Шынында да ғажайып еді. Манағы әуелгі сөз, есіктен аттап, жаңа көрген бетте еріксіз айтылған жан лебізі ең алдымен осы ерекше мүсінге арналған.

	Әрине, Саржанды тірі қалпында көрсем, Айсұлу... атанған Қыпшак аруын эуелгі мүсінінен білем. Бірак мынау - басқаша бір калып еді. Өзі әрі өңге. Бір қарағаннан-ақ ежелгі, еңселі ару айна-катесіз танылатын. Басындағы бұрама шекелікті бөрік-шаршысы, мойнындағы екі қатар, екі түрлі алқасы, шағын, жұмыр кұты ұстаған, кусырылған, орамды, нэзік колы ғана емес. Жазық маңдай, ай жүзі. Иілген қасы, бота көзі. Әдемі қыр мұрын, оймақ ауызы, үзілген иегі. Сол сұлуға ғана тиесілі бүкіл балғын мүшесі. Тек аша түскен, айқындай түскен. Әрине, қабыршақтана сынған, ұшып кетілген зақым тұстарының бәрі қалпына келген. Сонымен қатар... мүлде жаңа бейне. Иә. Әуелгі аруымыз - толықсыған келбет, отыздағы ел анасы еді ғой. Мынау - жаңа түскен, он жетідегі, уыздай келіншек. Иұры шалқып тұр. Жүрек қытықтар көркіне көз тоймастай. Әрине, Саржанның өзі айтқандай, бастан-аяқ киінген. Тек қос алқадан төменгі кеудесі - тік, толык, шоп-шошак, киік емшегі ғана жалаңаш. Бұл да дәстүрге тағзым. Әрі пәк бітісі бұлт астында қалмас үшін. Әрине, одан төмен - екі өңірі қышпа бел тұсында төрт салпыншақты қапсырма арқылы бекітілген, шалғайы тізеден төмен, иіннен етекке дейін әшекейлі, қынама камзол, қамзол ішінде жеңіл өрнекті етегі сәл озыңқы, қымбат көйлек бары аңдалады; жаңадан жасалған көйлек-қамзол әрі бағзы, әрі етене қалпымен мүсінге байсалды көрік беріп тұр. Сұлудың аяғында - қайқыбас, сақтиян мәсі, әрине, бұл да әрі үйреншікті, әрі көне кейіп танытады. Мүсіннің ту сырты да өзгеше. Төбеден төгілген шаршы, шаршы астынан шыққан, ұшы екі тарам шашқап және белден төмен, дөңгелене толқып, қылта тұсында тағы да оратыла қиылған камзолдың артқы шалғайы һәм бұрынғыдан гөрі бедерлене түскен көйлек етегі.

	Әуелгі арудың белі ток, мыкыны жұмыр, бар бітімі толыскан, балғын да болса байсал еді. Жаңа туған арудың белі нәзік, мықыны қиылған, жастық балауса бітімде. Бар жалыны сыртка шалкып тұр. Тірі дене сияқты. Бәрі әсем, бәрі ғажап, әйткенмен ең кереметі - арудың бет- бейнесі екен. Жүректі кытықтай төгілген нұр - үңіле қараған сайын тұңғиығына тарта түседі. Жансыз тастан қашалған ескерткіш емес, тірі сұлудың тас болып қаткан жанды тұлғасы кейіпті.

	23

	 	- Ал, Мұхасы, - деді Саржан. - Арнайы шакырғаным - бұрын-соңды бергі казақта да, арғы қыпшақта да болмаған ерекше дүниені елдің алдымен көрсін дедім. Және саған тапсыратын аманатым бар. Міне, кілт. Осы шеберхананың кілті. Енді, жоғарыдағы пәтердің кілті - екеуіміз талай рет кеңес құрып, шай ішкен анау тапалтақ стол үстінде тұрады. Әзірше шеберхана сенің иелігіңде. Өзің келіп ашасың, тиесілі кісілермен бірге, қажетті уақытында. Міне мынау - біздің Мүсіншілер одағының телефоны, басшы, қосшылардың аты-жөні. Шеберханадағы барлық дүние орнында тұрады. Қайсысын қайтуі керегі және басқа да жағдаяттар менін өсиет-хатымда жазылған, тағы да сол столдың үстінде, кілт астында. Әне, жатыр. Оқып, танысасыңдар. Сенің атың аталады, білуің, кейін де қадағалап жүруің шарт...

	- Мен... ештеңе ұқпай тұрмын, - дедім тұтығып.

	- Жаманшылық емес, - деді Саржан күліп. - Керісінше. Қуаныш. Азаттық. Мен мына тар дүниеден - кеңге, демалысқа шығам. Толық еркіндікке, жайсаң өмірге. Ежелгі жұртыма қайтқалы тұрмын. Айтып едім ғой, бір рет сырттай көріп келдім деп. Енді біржола... Бәлкім, тақаудағы он үш жылға. Ол жақта бір бекіп қалған соң кері оралу мүмкін болса. Содан соң қайта кетеміз. Әрине, жазмышка қайшы келмесе. Қазір ең бастысы - ол емес. Өткенге оралу. Жол ашылып тұрған сияқты. Ешқандай бөгеліссіз...



	Мен бойым тітіреп, тамағыма түйіртпек тығылып, үндей алмай, тұқырып қалдым.

	 	- Менің айтып тұрғанымды дұрыс ұқ, - деді Саржан көңіл-күйімді дөп басып. - О дүние емес, бұ дүние. Өліп емес, тірідей, осы қалпымда кетем. Тек басқа заман, басқа уақыт...

	- Өзің... осы қалпыңда, жамандықтан тыс... - дедім әрең тіл бітіп.

	- Осы калпымда, жақсылыкқа, дарқан өмірге... - деді Саржан ойлы кейіпте. - Өзім ғана емес, Айсұлу-бегім екеуіміз.



	Мен еріксіз бас изегендей едім.

	 	- Әрине, мұнда қалған саған қиындау, - деді Саржан жеңіл күрсініп. - Бірак біздің Айсұлу айтады, ол болашаққа да барып қайта алады ғой, Мұхаң өзінің ең үлкен, ең елеулі еңбегін енді жеті жылдан соң, міне, дәл осы мезгілден сәл ертерек, көктемде бастайды, тоғызыншы жылы тамызда жазып бітеді, ойдағыдай биік деңгейде, және зор абыройға жетеді дейді. Сені көріпті. Ал біз... жоқ екенбіз, әлі оралмасақ керек. Дұрыс. Келесі, 85-жыл ғой. Одан беріде... сені үлкен қиындықтар күтіп тұр. Қайыспасын, сенсін, ақыры бар мұратына жетеді деді. Өз аузымен айтар еді, оған уақыт тар. Әрі... бәрін білмеген жаксы. Алаңсыз күресуге. Арыда озық үлгілі тағы қаншама жаңа шығарма. Ал келесі ғасырдың басында осы... кейінгі... мүсін тарихын адам сенбес хикаят ретінде қағазға түсіреді екенсің. 2004 жылы. Біз өзіміз... жарайды, кезінде хабарланасың. Бұл екі ортада тағы бірталай кілтипан бар. Заман асты үстіне түсіп өзгереді. Оны да алдынала бажайлап білуің шарт емес. Әйтеуір ақыры кайыр...



	Екеуіміз де бұдан ары сөз таба алмағандай, аз-кем үнсіз қалдық.

	Саржан мұңды кейіпте еңсесін жазып, маған тіке карады.

	 	- Ал, Мұхасы, - деді. Мені қапсыра құшақтады. - Уақыт тығыз. Он жеті минут қана қалды. Қазір... Екі мүсін де дайын, бірақ Айсұлу-бегім мен Саржан-бедізші Көбек хан ұғлы өздерінің толық тұлғасын табу үшін... екі шекуі кем. Қазір орнына келтіреміз. Содан соң... жолымыз біржола ашылады.



	Саржан кейінде тұрған текше үстінен ұштығы біздей, гұрқы қысқа, әдемі шапқы және басы бармақтай ғана, кішкентай балға алып, қыпшақы мүсіндерге жақындады. Әуелі жігітке. Жүрек тұсындағы сол жақ шарайна үстіне алақанын басып, азғана тұрды да, шапқысын жиектей салды. “Уа, Тәңірім!” деп, “Күш бер, құт бер, жан бер!” - деп, қатарынан екі-үш рет шекіді.

	 	- Мен дайынмын! - деді маған қарап.



	Содан соң келіншектің омыраудағы қапсырмасын сипалағандай болды. Тағы да: “Уа, Тәңірім! Қуат бер, құтын қайтар, жан бер!” - тағы да жеңіл ғана, екі-үш рет шекіді.

	 	- Айсұлу-бегім өзінің әуелгі қалпына түсті! - деді.



	Содан соң жіті басып, менің қасыма келді.

	 	- Енді бір ғана сәт... - деді.



	Жатаған жозының жоғарғы жағы, торде, баяғыда екі тас ортасына койылатын мақпал орындық тұр екен. Биік арқалығында әлдебір қымбат киімдер. Алдында тағы бірдеңе. Окалы шапан, қамзол мен шалбар, кәмәр белбеу, сақтиян етік екен.

	 	- Арнайы тіктірдім, өз үлгім бойынша, - деді.



	Үстіндегі жеңіл киімін түгел тастап, жырымбалақ, зерлі шалбарын, қайқы тұмсық, қонышы қысқа етігін киді. Шолақ жең қамзолын киді. Содан соң қыпша бел, өңірі мен етегі алтынды мақпал шапанын көтерді.

	 	- Оң жолға бастаған өзің едің, сәтті сапарға да өзің аттандыр! - деді дауысы толқып, маған қарап. - Өз қолыңмен жауып жібер.



	Мен шапанды екі иығынан алып, жендестіре кигіздім. Үзына бойына күміс тақталар орнатылған кәмәр белбеуін буындырдым.

	 	- Тәңірі жарылқасын! - деді Саржан мені қайыра құшақтап. - Міне, толығымен дайын болдым. Осы қалпымда, тура ұлы бесін әлеті, 1173 жыл, маусымның 17 жаңасы, ежелгі жұртым Қыпшақ ұлысына, атам Көбек ханның ақ ордасына барып жетем! Ал бұдан тура бір апта бұрын хан үйіне келін болып түскен Айсұлу-бегім әуелден әзір... - Мейірлене жымиып, оң колын көтерді.



	Мен еріксіз бұрылып, Қыпшақ аруына караппын. Мүсін емес, өзін көрдім. Жоқ, мүсін орнында тұр. Ал Айсұлу-бегім - кісі кейіпті, айдай ару - тас мүсіннің уылжыған, тірі тұлғасы - Саржанмен иық түйістіріп, күлімдеп, жайбарақат тұр. Саржан болғанда, Саржанның өзі емес, қашалған бейнесінің касында. Мүсін жігіт және тірі келіншек. Бір заманда кәдімгі кісі бейнесі өлі таска көшірілген, одан жансыз суретке түсірілген, одан қайтадан көркем мүсінге айналған, енді толық шеңбер - көзі боталап, беті үлбіреп тұрған жанды. тірі ару - өлі тас, көк мәрмәрден туындапты. Бұл - кейіннен келген пайым. Қиял мен шындықтың шекарасы жойылған сол бір сәтте... екеуінің, яғни қыз бен жігіттің, яғни, тас пен кісінің орны ауысып кеткендей көрінген. Бірақ кісі Саржан маған барлай қарап, дәл қасымда тұр еді. Ал мүсін... емес, мүсіннен бөлініп шыққан қыз... ол да қарсы алдымда. Толықси шалқып, сағымдай мұнартып тұр. Көзінде сәуле, жүзінде ерке наз. Үзбе білезік, төрт жүзікті оң колын кеудесіне апарып, жеңіл тағзым жасап, маған сәлем бергендей еді.

	 	- Сәламат бол, айналайын, бақытың тасысын!.. - деппін. Дағдарыс па, мейір ме, әйтеуір еркімнен тыс шыққан алғыс бата.



	Қыпшақ аруы бетінің үші сәл-пәл қызарып, екінші қайтара тағзым жасады.

	 	- Енді анық көзің жетті, - деді Саржан байыпты әуезбен. - Осы, бір жыл бойғы барлық сөз, барлық іс - қиял емес, ақиқат екеніне. Бұрын сырттай сеніп едің, азғана күмәнің болғанымен, енді бәрін білесің. Мен де сені қапысыз таныған екем. Әйткенмен... - Толқып, азғана бөгелді. - Ал, бауырым, - деді содан соң, бүгінгі кеште мені осымен үшінші мәрте құшақтап. - Қоштаспаймыз. Бәлкім... - Тағы да бөгелді. - Тәңірі сәтін салса, енді он үш жылдан соң көрісерміз. Көріспесек те мені бар бакытына жетті деп біл. Жарар... - деді көңілі босаңсып. - Бізде төрт-ак минут уақыт калды. Есікті сырттан өзің жауып кет. Ал, бар бол, қимас бауъірым!..



	Төрт минут! Мен сол, аңырған, ес жимаған қалпымда, абалақтап азғана кідірсем де, әлдебір ғажайып оқиғаға бөгесін боларымды анық андап, небәрі төрт минуг, жоқ, үш жарым минут ішінде әнеу, көз көріп тұрған, екі-ак аттам есіктен шығып үлгермей қалармын деген кауіппен, сыртқа қарай түра ұмтылыппын. Дәл босағаға жеткенде, тым кұрса есен- сау айтпағаным есіме түсіп, кері бұрылып едім. Айсұлу мен Саржан шеберхана төрінде кол ұстасып, қатар тұр екен. Беріде қос тас - кос мүсін. Яғни, төртеуі. Төртеуі... әуелгі, жоқ, кейінгі... төрдегі екеуі - тірі кейіпте. Ханның ұлы, бедізші Шебер мен бек қызы, әлемнен асқан сұлу - Қыпшақ аруы. Екеуі де... тірі, адамдық кейіпте. Ал өлі... тас - ол да тіріге тақау екі көк тас - қос мүсін. бұлар да өз орнында. Қайткенде теріс бұрыла алмадым, қолымды көтеріп коштастым ба, бас изеп ишара жасадым ба, әйтеуір шегіншектеген қалпы, сыртқы есіктен әзер шығыппын. Сірэ, шартты уақыттың ең соңғы секундтарында.

	Ұмытып, алға аттай бере кері қайрылдым. Жан қалтамнан ұзын кілтімді суырып, ауыр есіктің құлып ұясын сипалап, эрең тауып, сиқырлы кілтімді сұғып, үш қайтара бұрап, әлдеқалай жабылмай қалды ма деп, тұтқадан тартып, қапелімде кілтімді кері айналдырып, сырлы есікті андаусыз ашып ала жаздап... екінші мәрте бекітіп, не керек, әйтеуір Саржан досымның арнайы тапсырмасын анық орнына келтірдім.

	Сонда ғана түйсіндім, дала - тұмшалы түнек, көзге түрткісіз караңғы. Тақау төңіректегі сэуле атаулы түгел өшкен. Жаңа... шеберхана іші жарык еді. Зады, мен тура есіктен шыққан бетте түскен тұйық. Апыр-ай, әлгі төртеуі... Айсұлу мен Саржан кайтер екен. Әлдебір... дұға ма, сиқыр ма, әйтеуір өзгеше бір амал жасар сэтінде, бәрі зая кетіп жүрмесе игі еді... Қараңғыда кармалай, кабырғалай жүріп, абажадай торлы терезеге үңілдім. Мұнда да жарық жоқ, бірақ тас-түнек емес, қалың перденің арғы жағынан жанға жайлы көгілдір сэуле анық аңдалады. Толқына дірілдеп тұр. Әлде менің көзім бұлдырағаны. Бәлкім бұл - басқа бір әлемнің терезесі. Әуестік емес, іштен тартқан сырлы леп эсерімен, тұра бергім келсе де, көгілдір жарықтан аулақтап, қараңғылық құшағына кірдім. Таяқсыз сокыр қалыпта ептеп жүріп келем. Үйреншікті жол ғой, асфальт тротуар. Қорғаншақтай басқан тықырым өзіме естілмейді. Бәлкім, мен де бөтен бір жұрт, бүгінгімнен де түнек заманға барып түскен шығармын. Бәлкім, мен де... Жоқ, Саржан... өз орнында. Қолы қалтырамаған, шеберлігі шығандай озған. Әне, ойдағы мұратын орнына келтірді. Қыпшақта болмаған, қазактың қолы жетпеген ғажайып мүсін жасады. Ал мен... екі сөздің басын құрай алмай жүрген жағдайым мынау. Жүрек кайтқан, жігер тозған, сезім түйте, ой шабан. Отызға келгенше ордан шыға алмаған мүсэпір хал. Сірэ, шын ауысқан - мына мен шығармын. Осының бәрі елес. Бірақ... бұ дүниеде Саржан мүсіншінің бары анық, қаншама еңбек, серпін, қуатпен жасаған соңғы жұмысы жэне рас, бастан- аяк өзім куэ болдым, акырғы нэтижесін осы жаңа ғана, өз көзіммен көрдім. Әйткенмен, ақылға сыймас жағдай. Ақылға, санаға сыймайды. Қисынга келмейді. Демек, осының бәрі түс...

	Үйге қалай келгенімді білмеймін. Өз есігімнің алдында әжептәуір бөгеліп, бар зейінімді жиып, мейлінше жайбарақат кейіпте кірдім. Жарық жаныпты. Бәрі өз орнында. Кішкентайларым жапырлап алдымнан шықты. Үшеуі. Үлкені - қыз, мектепке ілінген, одан соң едел-жедел екі ұл. Тағы бір ұл, бесіктен жаңа шыққан, ояу екен, ағаларының соңын ала, қалтақтап ол да жетті. Бәрі де жапырлап, мойныма асылып, аяғыма оратылып жатыр. Арыдан, ас үй жақтан әйелім көрінді. Түс емес. Өз балаларым, өз әйелім, өз үйім. Осы жаңа ғана сырттан келдім. Кешқұрым, бейсауат жүрмеуші едім ғой... Қайдан келдім? Сырттан. Мұны айттық. Даладан, көшеден. Одан бұрын Саржан деген мүсіншінің шеберханасында... Бұл да анық. Саржан бар, жаңадан қалыптанған қыпшақы қос мүсін де бар, демек... Айсұлу да бар. Барлық әңгіме, барлық оқиға көз алдымда болды. Яғни, өңімде...

	24

	Ертеңіне мүлде тынышым кетті. Не жаза алмадым, не оқи алмадым. Сыртқа шықпадым, жұмысқа да бармадым. Кітапхана-кабинетімде оңаша отырдым да қойдым. Кешкі жетіден соң әлденеше мәрте телефон тұтқасын қолыма алдым. Күпті түйткіл үстінде бірер рет қажетті номерді тере бере тоқтадым. Ақыры, дәл бүгінгі күні дауаламасымды андадым. Бірақ ішім алай-түлей. Мүмкін, өзіне қол жұмсаған... - астапыралда... - әлденендей қиындыққа ұшыраған Саржан хал үстінде жатқан шығар. Бәлкім, сүйеніш, жедел жәрдем көрсету қажет болар. Онда неге кеше тұра қаштым? Қашпасқа әддім жетпепті. Бұдан бұрын, бір ай, екі ай, алты ай бойында неге арыла сөйлесіп, тікелей араласпадым? Мүмкіндік, орайын таппаппын. Әлде бәрін әзіл, шын шебердің өзіне-өзі дем берген қияли әңгімесі деп ұқтым. Әлде... түгел болмаса да, біршама шындық. Өзің де... өткен ата-баба заманы, сол замандағы биік тұғыр, еңселі орның, аткарар абзал істерің турасында шындыққа бергісіз талай тәтті қиялға баттың, жүйке-жүрегіңмен түйсініп, анық солай деп таныған ғажайып түстер көрдің. Ақ қағаз бетіндегі шартты таңба емес, көзбен көріп, қолмен ұстар тірі мүсін жасаушы құрдасың сол қиялдың бір парасын нақты шындық ретінде бастан өткерсе несі бар...

	Неше түрлі күмән туды. Сенім мен сезік шырмады. Бірте-бірте ойым ойран, көңілім тұман, өткен мен бүгін, киял мен хақикат шәт-шәлекей араласып, миым бытқырап бара жатты. Дэл осылай қазбалай берсем, біржола ауысып кетерімді андап, әрең іркіліп едім. Енді өзімді ақтадым. Біз Саржан екеуіміз дэл өткен жылы кездеспеуіміз де, болашакта алыстан білісіп, мүлде таныспай кетуіміз де мүмкін еді ғой. Кездестік, танысгық, білістік. Сөзден сөз шықты. Сұраған ескілігін тауып бердім. Менің жазығым не?.. Ал енді манағы айтқаны, менің өзімнің болашақ тағдырым туралы... Өзінше көңіл аулағаны. Жолымды айқындаған жоқ, бұлдырата түсті. Қайдағы жеті жыл? Тірі тұрсам, қолым байланбаса, үлкен романымды келер, немесе арғы жылы анық бастаймын. Иә. Жазуым жүрсе. Жүрмесе... мына тығырықтан шыға алмасам, жаңа жол таппасам... жеті жылға дейін нем қалады. Қиын болады дейді. Бүдан артық қандай қиындық керек. Барлық тарабым кесіліп тұр ғой. Оған оңай. Қолы бастықпай жатып атағы аспанға шықты. Зиялы кауым, білгір мамандар мойындап, ресми билік әлпештеп әкетті. Нені қалай қашап шығарса да бөгесін жоқ. Ал сен... басыңды көтермей жатып төбеңнен ұрды. Кеудең көріктей болғанымен, алыс ағайын, жалпақ жұртты айтпағанда, тұрғылас қауымның өзі танып білгісі келмейді. Ізінді баққан құпия полиция, аузыңды аңдып отырған өкіметің, оларға жеткізбей-ак адымыңды ашырмай жаткан әріптес қауым. Оның майдан алаңы - тілсіз, тұнжыр тас. Қалауынша кашап шығарады. Тек өзіне ғана байланысты. Бітірді - болды. Сенің майданың - буынсыз сөз. Пышырап шашылып жатыр. Сәл қиыс кұрасаң - пәле. Жарайды. Жаздың. Енді жарыққа жеткізу керек. Қияметтің қыл көпірі. Бірақ мұндағы күнә-азаптың өлшемі басқа. Керісінше. Қаншалық азғын болсаң, соншалық абыроймен өтесің. Оң болсаң, түзік болсаң... жарым қасиетінді жолай құрбанға шаласың. Ғазиз жаныңды қинап, бүтін мүшенді бүлдіріп, саусағынды сындырып, бакайыңды шақтырып, мұрныңды бұздырып, бет-аузыңды жаралап... ол да ештеңе емес, бір бүйрегіңді, жарты өкпенді тастап, бір көзінді шығарып, бір кұлағынды кесіп беріп... Соған жетсең де тәуба. Боршаланбаған, бүтін қалпыңда біржола жерге тығып жібермесе!

	Өзімнің бар жағынан тұйыққа тірелген ахуалымды ежіктеп ойлаған сайын Саржан байғұс көзден ұшып, көңілден алыстап, бұл тараптағы жанашырлық пен уайым ауырлау үстіне жеңілдей түсті. ‘‘Әркімнің өз көйлегі денесіне жақын” дегендей, қанша айтқанмен пендеміз ғой. Бөгеннің қайғысынан өзімнің зарым басым екен. Әрине, сен де бір амалын тауып, құтты қонысыңа кетер едің. Алайда, бұл жақта тындырған ештеңең жоқ. Мейлі, адыра қалсын. Үпір-шүпір төрт балаңды қайтесің. Кімге тастайсың, не болады9 Оның үстіне... үміт мүлде үзілген жоқ. Қыста тэп-тәуір жұмыс жасағаным рас. Кейінгі хикаят межелі деңгейіне жетті. Содан соң тағы екі-үш жөндем әңгіме. Содан соң тағы да тақырға отырғам. Қайда көз салсам да өтпейтін тақырып. Жазу қалай жүрсін. Әйткенмен, үмітті жағдайым - әзірше, тәңірім көлденеңнен тағы бір сәуле түсіргенше, жаңа бір бағдар тапқам. Жаңа емес, баяғы. Баяғы жұмыс, баяғы бағыт. Тек біржола түйіндеп, жеріне жеткеру қажет. Салмағы мен алмағы бірдей. Қиырдағы Ленинград нәшірияты социалистік жоспарлы тәртіп жөнімен, басқа да республикалық ұлттар қатарында, қазақ поэзиясының антологиясын шығармақ. Тандау маған түсіпті. Яғни, бар шаруасын атқару міндеті: құрастыру, алғысөз, соңғы сөз, дәйектеме және тарихи, этнографиялық һэм есімдер сөздігі. Мен көрсетем, ұлттық антология дегеннің не екенін. Олар да, бұл жактағы естіген, естімеген жұрт та арыдағы Абай төңірегі, берідегі советтік сұңқарлар деп ойлайды. Ал мен... казақ атындағы алты ғасырды түгел қамтимын. Осыдан үш жыл бұрын туралып кеткен “Алдаспан” орыс тіліне көшіп, қайтадан жаңғырады. XIX ғасырдағы азатшыл ақындар түгел, XX ғасыр басындағы алаш тұлғаларының біразы қайта тіріледі. Мәртебелі һәм шалғай жер, ол жақтың қасқыры көп жағдайдан бейхабар, бұл жақтың шибөрілері астыртын жұмыстың мән-мағнасын тағы білмейді, жаңбыр-жаңбырдың арасымен аман-есен өтіп кетуге тиіс. Сонымен, Советке дейінгі мол қазынаны жұмсартып болса да, жарқалап болса да, ұзын сұлба, үлкен көлеңкесімен халықаралық тілге жеткізесің. Бұдан ділгір, бұдан маңызды қандай шаруа болмақ! Осылай да осылай, Ленинградтан алты ғасырды сүйреп шығарсам, Алматыда... арғы бес ғасырды қатарға қосуым қажет. Бар дерегі қолымда. Заман түзелмесе де, адам... баспасөз төңірегіндегі қауым ептеп оңалып келе жаткандай. Өткіздім ғой “Алдаспанды”, бір рет құлап тұрсам да. Енді “Бес ғасыр антологиясы” тұтасымен. Міне, жаңа идея, жаңа бейнет, жаңа жанжал! Бұған да тезінен кірісу керек! Көңілім әжептәуір демденіп қалды. Ал енді тарихи роман... Есім хан... Абылай хан... Тағы қаншама ұлы бабаларымның, туған халқымның мәңгілік шежіресі. Бәрі де ерекше, бәрі де қимас, қымбат. Бәрі де күрделі... Десе де, соңғы кезде көп шытырман ішіндегі ең ауыры - XVI ғасырдың соңындағы қилы заман нақтырақ тұлғалана бастаған. Сол заманның өзгеше тағдырлы перзенті - Ораз-Мұхамед сұлтан... өзінің барлык бітім- болмысымен қалған қауымнан оза шығып, еңселене бой көтеруге айналған. Бар жарағы және бүтінделіп жатыр. Яғни, бірінші кезекте - “Аласапыран”. Бау-шуын, ұсақ-түйегін бүтіндеп, екі жыл өткеріп, асса үшінші жылы каптал отырам. Солай деп бекіндім. Қатарынан үш үлкен шаруа. Әлбетте, әрқайсысының өзіндік қиындығымен қатар, өзгеше қызығы да бар, біріне-бірі бөгет емес, қайта себесін, үшеуі де сәтімен орнына келуге тиіс. Бірак жүрегім күпті еді.

	Сонымен, тағы бір танды атырдым. Күнұзақ әрқилы алданыш табылған. Кешіне, алакеуім түсер-түспестен тынышым кетті. Не отыра алмадым, не тұра алмадым. Ақыры, батылым жетіп, екі-үш рет ұмсынып барып қайтып, екі-үш рет жаңылысып, әрең дегенде телефонға іліндім. Сарт етіп ашылды. Саржан. Байыпты, қалыпты дауыс. “Мен ұзақ жолға аттанып кеттім. Дерек, жөнімді іздеп эуре болмаңыздар. Шеберхана кілті - жазушы Мұхтар Мағауинде. Телефоны -42-30-38...”

	- Ау, Саржан... - дедім. -Саржан!..

	Тындаған жоқ. Сарт етіп жабылды. “Дың-дың-дың...” О дүниеден шыққан үн бе?.. Бірақ ешқандай күңгір, жаңғырық, сиқырсыз, нақпа-нақ өз даусы. Онда неге мені танымады? Азғана дағдарыстан соң, тітіркеніп тұрсам да, үрейлі номерді кайта тердім. “Ау...” - деп үлгермедім, тағы да салкын, байсал дауыс. “Мен ұзақ жолға... іздеп әуре болмаңыздар... Шеберхана кілті... телефон...” Ақырын күтпей, тұтканы коя салдым. Азғана бөгелдім. Акылға келдім. Бұл деген... Екі жолғы дауыс - бір калыпты, эуез де, сөз де өзгеріссіз. Демек... Мэскеуде автомат жауапты телефон шықты деп естігенім бар еді. Қажетті кісіге айтар сәлемді бекітесің де, қыдырып жүре бересің. Сол. Қолы ұзын, жүріс-тұрысы көп, тауып әкеп орнатқан. Бүгін емес, әрине, бұрын. Енді міне, әріптес ағайынға жазып қалдырған лепесі.

	Бұған да тәуба дедім. Өзіне қол жұмсамаған тәрізді. Кетсе кетті. Бәлкім, әлдекімнің, баяғы Айсұлуға... тас мүсінге тым ұқсас, жаңа түскен әдемі келіншегін алып қашып. Немесе, қапияда тапқан ғажайып қыздың жолына бәрін салып, титығына жеткен жұмыс, мезі қылған өкімет тапсырмасынан жалығып, бір жыл, екі жыл, төрт-бес жылдық демалыспен бой тасалап. Бәлкім, бұрынғы бар істен қажыған, кейінгі өзгеше қос мүсін арқылы өнердің шырқау шегіне жеткен, енді түгеліне тойып біткен қас шебер өзінің құдай берген мамандық кәсібінен тақа жеріген, бәрін тәрік етіп, әдепкі тірлік, адами өмірге бет бұрып, біржола кеткен. Ана жақ... болмаса, осы жақтың өзі жетіп жатыр. Ақшасы көп, қоры мол. Әлдебір қиырға шығандап барып орнығады. Қанша қаласа, сонша ай, жылға. Қартайып өлгенше. Ешкім көрмес, ешкім білмес, құтты бір мекенге. Мәселен, өзі жақсы көретін Ленинград - Пигер төңірегіне. Немесе, ежелгі балбалдар мекеніне. Басқа жер таппаса, Көкшетау, Қызылжар аймағындағы бір қуысқа. Мейлі, қайда жасырынса да. Тек аман болса екен!..

	25

	Ертеңіне түс ауа менің өзіме телефон соғылды. Саржан емес, әрине. Өзіне өте сенімді, суық, қатқыл дауыс. Әй-шәй жоқ:

	 	- Мақауиын деген жазушы сен боласың ба?



	Жай ғана дөрекі сұрак емес, кекесін, мазақ ретінде қабылдадым. Білмеймін, білгім де келмейді ғана емес, дүниеде жоқсың, мүсәпір сорлысың деген сөз ғой. Онсыз да жұқарып тұрған кісімін:

	 	- Адам естімеген мақауды іздейтін сенің өзің қай мақұлықсың? - дедім, дік етіп.

	- Сіз болдыңыз... - деді, менің өзінен де асып түскен дөрекі жауабыма селт етпеген өктем дауыс. - Маған сіздің жазушылығыңыз емес, Саржан Көбековтың шеберханасының кілті керек!

	- Кілт сұрайтындай қаншалық ақыңыз бар? - дедім мен де зілденіп.

	- Мен... - аты-жөнін айтты. Қайткенде де білуге тиіссің дегендей, азғана бөгелді.



	Пәленбай Түгенбаев. Сірә, үлкен бастык. Әлде Мүсіншілер одағы, әлде Цеканың өзі.

	 	- Ал... - дедім. - “Симсим, ашыл” деген сиқырлы сөзге ұқсамайды.

	- Жолдас... Мұхтаров, - деді бірден жуасыған үлкен бастық сәл дағдарып. - Мен - Мүсіншілер одағының...

	- ... қойма бастығы! - дедім мен. - Менде қоймашыға берілсін деген қанар-капшық жоқ! - Сөзді ары қарай созбай, тұтқаны тарс еткізіп қоя салдым.



	Келер минутта тағы шылдырады.

	 	- Әй, жолдас! Кілтті бересің бе, жоқ па?

	- Мен саған кілт берешек емеспін.

	- Айналайын, - деді Пәленбай Түгенбаев, үлкен бастык, қолма-қол жұмсарып. - Інішек!.. Саржанмен достығыңа қарағанда, жасың кіші сияқты, білмеген соң, мұнда жан қысылып жатыр, қапелімде, артық-ауыс сойлесем, кешір. Мәселе былай еді, шырағым, - деді мен үндемей қалган соң қайтадан катайып. - Үлкен кісінің өзі іздеп жатыр. Көптен хабарласпады, қайда дейді. Арнайы, мемлекеттік, партиялык тапсырыс бар сияқты. Ал біз... аман-саулығының өзін білмей отырмыз. Бір жаққа кетерде хабарласушы еді, мезгілін, мекенін айтып. Енді мынандай оғаш жағдай. Жөнін айтпай, кілтін ғана тастап, басқа бір гелефонға сілтеуі тіпті түсініксіз. Оның үстіне, жолдас, өзің де аңдаған боларсың, кейінгі кезде аз-маз... әрқилы мінездер шығарып... коллективтен мүлде аулақтап, партиялық жарнасының өзін уактылы төлемей... Мүндайы жоқ еді, әлденеге үшырап қалмады ма деп қорқып отырмыз. Бүл ақпардың шет- жағасы Үлкен кісіге де жеткен тәрізді. Өте жақсы көретін еді. Енді міне... Қайткенде де Үлкен кісіге жөн-жобасын айтуымыз керек. Көмекшісі қатарынан екі рет телефон шалды... Мүмкін, кім біледі... Айналайын, қиқарлықтың да орны бар ғой. ..

	- Жарайды, - дедім. - Жиырма минугта жетем, шеберхана алдына. Қоймашы, не күзетші деген куәлігіңізді ала келесіз. Және өзіңіз ғана емес. Қасынызда тағы екі кісі болсын. Жалғыз-жарым, бейсауат ешкімге сенбеймін. Ал сіз барлық сенімнен айрылдыңыз. Бірақ енді, жаныңыз қысылып түр екен, рақым етем. Алайда, кілтті қолхатпен аласыз, қасыңыздағы екі кісімен бірге...

	- Е, өстіп ақылға кел, айналайын, - деді әлде кәсіподақ, әлде партиялық ұйым басшысы, бәлкім, үлкен қауымның төрағасы. - Менің өзімнің уақытым жок. Қазір тиесілі куәліктерін алып, үш жігіт барса болады ғой?

	- Тіпті жақсы, - дедім. - Сізді көрсем қайтадан көтеріліп кетіп, айнып қалуым мүмкін, - дедім тоқтай алмай.



	Шаршаған, жұқарған адам осылай қитығады екен. Ойын ба, шыным ба, өзім де білмеймін. Алайда, ішінде соншама қазына жинакталған шеберхананың кілтін сұраған жанға бере салуға болмайды ғой. Енді, өзімнің де мазамды кетірген белгісіз жағдайдың бір құпиясы ашылар, тым кұрса ауыр аманаттан құтылармын деп, әжептәуір жеңілейіп қалдым. Десе де жүрегім күпті. Өзгеше ахуалды байқаған - жалғыз мен емес екем. Оқыс жағдайға ұшырамасак не қылсын...

	Үдірейген ұш жігіт. Үшеуі де жас. Сірә, етене әріптестер. Ілтипатпен қолдарын ұсынып, аты-жөндерін айтып жатыр. Куәліктері де әзір екен. Еріксіз күлесің осындайда. “Жарар” дегендей қолымды сілтедім. Қалтамнан ұзыншак, басы үш айыр, ақ болат кілтімді алып, үш қайтара бұрап, ауыр есікті аштым. Төртеуіміз бірдей, босағадан имене, әрен аттап, демімізді ішке тартып, аңырып тұрып қалып едік.

	Ерекше хош иіс. Әлде дала гүлдері, әлде өзгеше әтір. Көзге бірден шалынар бөтен ештеңе жоқ. Бәрі орнында. Тып-тыныш, иен шеберхана. Әр тұста, әрқилы кейіптегі, біткен, бітуге тақаған, жаңа басталған... мүсінше, кеспектер. Еден бұрын байқалмаған дәрежеде тап-таза. Ал ауадан жұпар иіспен қатар, шаттық, қуаныш лебі еседі. Әрине, кешегі... алдыңғы күнгі Қыпшақ аруының лебі. Иықтағы барлық салмақ көтеріліп. тынысым ашылып, кеудем бірден жеңілейіп сала берді. Саржанның ғажайып махаббаты, озгеше бақытына кезім жеткендей, нық сенгендей едім. Бар сыры жүрегіме тамшылап түр. Үш күннен бергі қатер мен қауіп елжіреген мейірге ұласты.

	Жаңа көзге бірден шалынған. Екеуі. Еңселі, келбетті. Тепе-тең. Айсүлу-бегім мен Саржан-бедізші Көбек-хан үғлы. Төрде түр. Өздері емес, әрине. Тас мүсіндері. Босаға аузындағы азғана бөгелістен соң жоғары жылжыдық. Мына үш жігіт алғаш рет көріп тұрған, маған бар бедері таныс қос мүсінге жақындап бардық. Тура, бетпе-бет түйістік. Бұрын екпеті төрге бағытталған тәрізді еді. Иә, төрге. Енді екеуі де сырт айналған, төрден төменге қарап тұр. Және... аралары тым такау. Иық түйістіре...

	Мен тірі мүсіндерге қарайласам, қалған үш жігіт тура жоғарыға ұмтылды. Саржанның жатын орнына. Жоқ, екінші қабатта. Бұрыш- бұрышта және жоқ. Шеберхана ішінде катарласа, шашырай, әрқилы кейіпте орналаскан мүсін, тас, құр кеуде, үлгі, тағы басқа кәкір-шүкір арасында, қуыс пен жықпылда... ешкандай бөтен белгі аңдалмайды. Ақыры, абалақтап, әуелі маған, содан соң бір-біріне карап тұрысып, төрдегі, биік аркалы мақпал орындық үстінде жатқан, ретсіз қорбиған киімдерге назары ауды. Саржан арасынан шыға келетіндей, қолға алып, сілкіп, ен-таңбасын қадағалап қараған. Тізесі шыққан, тас тозаң басып, алдыңғы жағы сұрғылттана бозарған жетім шалбар. Шолақ жең, үшкіл жағалы көк жейде. Астары жыртылған, орама жаға, жеңіл барқыт шапан. Ал орындық астында өкшесі тесілген жібек шұлық және бір замандағы қымбат, енді ұлтаны қисайған, тұмсығы тасқа кетілген, әбден ескірген коңыр туфли жатыр... Оны да қолдарына алып, аударып-төңкеріп көрді. Содан соң ғана жозы үстіне көздері түскен.

	 	- Хат пен кілт, - дедім мен. - Кілт - пәтердікі. Ал хат... сіздерге аманат сәлемі болса керек. Ал мынау, жаңа көрдіңіздер, мынау - шеберхана кілті. Сіздерге табыстаймын, - деп, ілгері аттап барып, пәтер кілтінің қасына қойдым.

	- Иә, әлдеқайда саяхаттап кеткен тәрізді... - деді жігіттердің бірі, бұғағы білінген козы қарын, сірә, кіші бастықтар қатарынан, әуелі екі кілтті, содан соң конвертті алып. Кілттерді шалбарының артқы қалтасына салды, ал конверт ашык екен, бөгелместен, ішінен бір жапырақ кағазын суырды.



	Қасындағы екеуге “тұра тұрындар” дегендей, тоқтата қарап, төрт бүктелген жалғыз бет ақ қағазды ашты. Қанша самарқау көрінгісі келгенімен, қолындағы қағаз дірілдеп тұр. Келер сәтте ғана бойын жиды.

	 	- Ештеңе жоқ, - деді. - Телефондағы “Іздемеңдер, ұзақ, алыс жолға кеттім.” Сосын... тіпті ұзаққа кеткен тәрізді, пәтерін, шеберханасын, осындағы барлық біткен жұмыстарын Мүсіншілер одағына тарту етеді. Ал “Айсұлу-бегім мен Саржан шебер екеуі...” бұл не, иә, екі жаңа мүсін Республикалық Өнер музейіне табысталуға тиіс...

	- Сонда қалай, пәтер де, шеберхана да... - деді жігіттердің бірі тұтығып.



	 	- Біздің иелігімізде болады. Кімге беру, қалай пайдалану мәселесін шеф шешеді...

	- Сонда Саржан біржола... Өзі қайтып келіп...

	- Кеттім деп, тарту жасадым деп қоштасып отыр ғой... - деді кіші бастық шамданып. - Бірақ мынау кілттердің сыңары өзінде калған сияқты...

	- Пәтерді білмеймін, шеберхана кілті мен көргенде біреу-ақ болатын, міне қалтаңызда тұр, - дедім.

	- Сонда сіз мына шеберхананы қай уақытта бекітіп жүрсіз? - деді кіші бастық енді маған шүйіліп.

	- Мен сізге есеп беруге тиіс емеспін, - дедім. - Сіздің Мүсіншілер одағымен жанасып кеткен кісі біздің Жазушылар одағымен жылап көріседі екен. Ал енді аман тұрыңыздар, - дедім болмашы тағзым жасап. - Мен өз міндетімді атқардым. Саржан аманат еткен соң. Менің телефоным бар сіздерде. Бірақ айтып қояйын, мен ештеңе де білмеймін!..



	26

	Бар хикаят осымен біткен тәрізді. Шынында... біткен жоқ.

	Өнер төңірегіндегі қауым Саржанды азғана күн ғана жоқтады. Жоқтамады десе де болады. Шығандап озып тұр еді, үлкен-кішінің бәрінің жолын кесіп, кеудесін басып тұр еді. Оп-оңай құтылды. Және қолма-қол ұмытты. Тек заң орындары... айналасы үш апта ішінде мені екі рет жауапқа шақырды. Күмәннан тыспын, әрине. Әуені айтулы, хаты сақтаулы. Үш күн бұрын кілтін аманатқа берген. Баска не білем. Білсем де неге айтам. Мына дырду өмірден шаршап, шығармашылық ұзак демалысқа кеткен болуға тиіс дедім. Анығы да сол ғой. Бірақ анықтай түсу керек екен. Баяғы Пәленбай Түгенбасв, шынында да қойма, бірақ астық қоймасы емес, Мүсіншілер одағына тиесілі Өнер шығармалары қоймасының бастығы әрі жергілікті партия ұйымының хатшысы, міне сондай үлкен кісі бар пәле менен деп білетін көрінеді. Менен болса да дәлел, дерегі жоқ. Әйткенмен, қоймашы емес, тергеуші мені әлі де біраз әурелейтін сияқты. Ешкайда кетпеуге міндеттеп, келер аптада шақыратынын ескертті. Бірақ... келер апта да, арғы апта да өтті, ешкім шақырмады, тынышымды алмады. Сірэ, кажет деп таппаса керек. Немесе, ұмытқан. Мүсіншілер қауымы - Саржанды, арнайы тергеуші - мені. Себеп, салдарын кейінбілдім. Кейін...

	Ал әзірше менде маза жоқ еді. Мүмкін, Саржан қайтып келетін шығар. Мүмкін, эріптестерімен хабарласқан шығар. Онсыз да таусылып жүрген кісімін, эбден дегбірім кетті. Әлгі шегір тергеуші неге үнсіз? Мүсіншілер одағы неге тып-тыныш? Енді өзім хабарластым. Заң орындарына емес, әрине. Мүсіншілер одағына. Манағы қоймашының аты-жөні бар ғой менде. Телефонмен тура түстім.

	 	- Ол кім? - деп сұрады.

	- Кімі қалай? Атақты мүсінші!

	- Ондай мүсінші жоқ жэне болған емес.

	- Қалайша? Саржан Көбеков, Мемлекеттік сыйлық иегері...

	- Басқа сыйлық шығар, - деді кекете күліп.

	- Кешіріңіз, - дедім мен. - Бүл - Қазақстан Мүсіншілер одағы, сіз - Пәленбай Түгенбаев...

	- Ал сіз? - деді қоймашы Пәленбай Түгенбаев.

	- Мен - Саржан Көбековтың досы Мұхтар Мағауин. Осыдан отыз күн бүрын менімен хабарласып, Саржанның шеберханасының кілтін алдыңыздар ғой...

	- Шырағым, - деді Пәленбай Түгенбаев, дәл осы жолы айрықша төзімділік танытып. - Сіздің аты-жөніңізді бір жерде естіген сияқтымын. Ал Саржан Көбеков дегенді білмеймін. Менің өз кілтім өзімде. Сіз, сірә, бізді республикалық Кәсіподак комитетімен шатыстырып түрсыз. Іздеген Сержан Көбеевіңіз сонда. Бөлім бастығы, пенсияға шығып кетпесе. Мүнда ерігіп отырған ешкім жоқ. Мазаны алмаңыз. Сау түрыңыз!..



	Ал, керекболса! Ондай мүсінші жок...

	Октябрь революциясының алаңына жетгім. Асығып, аптығып. Бар. Түр. Жоқ. Тып-тыйпыл. Алаң орнында, ескерткіш аман. Тек біртүтас қола қүйманың артқы жағындағы - “Мүсінші - Саржан Көбеков, 1967 ж.” деген, бедерлеп ойылған, өзім талай көрген жазу жоқ. Теп-тегіс.

	Енді Өнер музейіне жүгірдім. Анада әлдекім айткан, ел-жүрттың ақыл- есі бүтін кезде. Ежелгі қыпшақ дәстүріндегі екі мүсін музейге тапсырылды деп. Тапсырыпты. Түр қақ ортада. Сол ғажайып қалпы. Тірі тас.

	Саржанның қатқыл жүзіне қарадым. Ерлік пен парасат. Ой мен мүң. Мерейлі кейіпте толғанып тұр. Маған бірдеңе айтқысы келгендей. Айсұлудың нұрлы жүзіне қарадым. Сыр мен сымбат. Мейір мен махаббат. Сұлулық пірінің нақ өзі. Толықсып тұр. Осы қазір тас қалыбынан шығып кегердей. Үйіре тарткан сағымды көрік.

	Ең қызығы - авторының есімі жок. Алдына, етек жағына қойылған қатырма қағазда “Қыпшақтар” деген анықтамадан соң “Ежелгі заманның белгісіз мүсіншісі, XI ғасыр” деген жазу тұр. Айғақшы қыз ештеңе білмеді. Музей директорына бардым. Салиқалы, байыпты, егде тартқан әйел екен, жылы жүзбен қарсы алды. Солай да солай. Осындай классикалық дүние жасаған атақты мүсіншінің есімі түсіп қалыпты. Тіпті, алыс бір заманға сілтеме жасалған. Үят болады, қалпына келтірген жөн.

	 	- Бізде бұл тарапта ешкандай дерек жок, - деді. - Тіпті осы “Қыпшақтардың” қай уақытта және кімнен келіп түскені де белгісіз. Ал жасалған дәуіріне келсек, өзіміздің бас маман, осы кеше ғана анықтады...

	- Кім тапсырғаны... Мүсіншілер одағы емес пе!

	- Біз ондағы үлкен кісілермен де сөйлестік. Тіпті, үш жігіті қатарынан, арнайы келіп кетті. Ештеңе айта алмады. Милостық Венера деген сияқты, авторын шамалап білудің өзі мүмкін болмады.

	- Қалайша?! - деймін. - Саржан Көбек-ұғлы ғой, осыдан тура бір ай бұрын өз қолымен қашап бітірген, содан соң сіздің музейге өсиет еткен. Саржан Көбеков!

	- Ондай кісінің атын естімедік, - деді.

	- Естімесеңіз міне, - дедім, директордың артында, сөреде тіреліп тұрған “Қазақ Совет энциклопедиясының” қатар-қатар, кетпектей- кетпектей күрең қызыл томдарын нүсқап.



	Мен бүл жаңа шығып жатқан басылымда әдебиет және өнер саласы бойынша ғылыми кеңесші һәм редакциялық алқа мүшесімін ғой. Саржан туралы мақаланы өз қолымнан өткізіп, бәрі жөн, бәрі макүл деп бүрыштама соққам. Атақты мүсінші туралы өмірбаяндық, шығармашылық деректермен қатар, оның өнеріне, шеберлігіне жоғары баға берілген. Өткен жылы ғана басылған. Директор еріне тұрып, қолына алған энциклопедияның “Иман - Көде” бесінші томның соңғы беттерін ашты. Бірер парақ ауыстырды.

	 	- “Көбейткіш...” - деді. - Содан соң “Көбелек”. Ии - ка - эл - эм - эн... “К” - екі ортада. “Көбейтінді - Көбелек.” Сіздің ”Көбеков” жок!

	- Онда С... - дедім беріспей.

	- Бұл том әлі баспадан шыкпапты, - деді.



	Иэ, шыққан жоқ. Осы “К” - бесінші томның өзі күні кеше ғана жарыкка жетті, ал “С” қайда, тоғызыншы ма, он бірінші ме том, берісі үш-төрт жыл күту керек. Керек емес, шарт емес. Шарттысы, керегі - “К”, бесінші том еді. Мұнда жоқ. Болған - жоғалған. Жоғалғанда - манағы қола ескерткіштегі бедерлі жазу сияқты, ол да оп-оңай өшіп кеткен. Айран-асыр болмағанда қайтерсің. Музей директоры шүбәлана қарап, сабыр сақтап күтіп тұр. Сенің тезірек кетуінді. Енді не қыласың. Рақмет айтып, кешірім сұрап, ақымак, пұшайман қалыпта дәлізге шықтым. Саржанның өзі ғана емес, есіміне дейін жоғалыпты. Тек атаусыз ескерткіштері ғана қалған. Және менің баянсыз, тиянақсыз, шындығына ешкім сенбес естелігім. Кетуге ыңғайланып, бес-он қадам аттай бере қайтып оралдым. Ескерткішгері... Шын мәнісінде осы “Қыпшақтар” ғана. Басқалары... небәрі шебер халтура. Баяғыда, ең атакты екі монументін осы шеберлігіне бола, жэне қимастықпен көтеріп айтып едім. Ал мына Айсұлу-Саржан - қай жағынан да мадағын жеткізе алмас дәрежеде. Көненің сарқыты, жаңаның бастамасы. Байырғы ұлттық дэстүрдің қайта туып, жаңғыра түрленуі. Өткен өнердің бүгінгі жалғасы. Ата-бабалардың сұлулық пен тазалық, мінез бен парасат, құт пен кие туралы ұғымыньщ мәңгілік көрінісі. Бірде Саржанның өзі айтқан, түрі ұлттық, мазмұны да ұл гтық, сондықтан да адамзаттық таным, элемдік өнердің көрінісі болуға тиіс өзгеше үлгі. Көзіме жанар, көкірегіме сэуле құйылып, елжірей, мейірлене қарап қалсам керек. Шыр айналып, кете алмай қойдым. Ақыры, жаңа ғана бейтаныс эйел - музейдің маңғаз директоры алдында амалсыз ұятқа қалған жағдайым есіме түсіп, есікке қарай беттедім. Босағадан озбай, тағы да қайтып келдім. Тағы да Қыпшак аруына сүйіне, сұктана карап тұрмын. Менің жүрісім мен мінезім көлденең көзге тым сөлекет көрінсе керек. Әлде осы екі мүсінге қатысым барын аңдады ма, манағы музей кызыметкері, ұяң қыз жаныма келді.

	 	- Ағай, - деді имене сөйлеп. - Сіз білесіз бе?..

	- Білем, - дедім.



	Қыз аңыра қарап, азғана бөгелді.

	 	- Мен білмеймін, - деді сосын, маған бұрынғыдан әрмен тақап келіп, баяу дауыспен. - Ешкімге айткам жоқ. Күле ме, жынды деп ойлай ма деп. Ағай, сіз білсеңіз... Бүл екі тас... Екеуі де керемет әдемі. Бірақ мен қорқам...

	- Неге қорқасың? - дедім, сөз мәнісін шамаласам да.



	Қыз жан-жағына каранды. Тақау төңіректе ешкім жоқ еді.

	 	- Жаны бар, - деді, сыбырға жақын, үрейлі үнмен. - Кейде түн ішінде орындарынан қозғалып, жанасып тұрады. Ал кеше... - Қыз тағы да алақтап, алды-артына қарап алды. - Кеше таңертең... тура босағада тұр... Жабылып жүріп көтеріп, орнына әкеп қойдық. Директор апай әлдебір қарақшылар қымбат мұраны ұрламақ болды деп, тиесілі жерлерге хабарлады. Сырттағы күзетті күшейтті. Айтқанындай, бүгін ертемен... өз орындарында тұр. Тіпті, күндегідей біріне-бір жақындамапты да. Неге? Мен ойлаймын, әзірше ғана. Көз алдау үшін. Ақылы адамнан артық бұл екеуінің. Әлдебір сиқырмен тас болып катқан. Күндіз - тас, түнде - кісі. Міне, сол кезде, қайтадан тірі кісіге айналғанда, қашып кеткілері келеді.

	- Қайда? - деп сұрадым.

	- Туған жеріне, өз үйлеріне... Рас солай ғой?

	- Рас, - дедім. - Солай, - дедім, жүрегі таза қыздың барлық сөзін шындықретінде мақұлдап. - Кетеді!..



	Қанша дегенмен, көңілінде күмән бар қыздың көзі бақырайып кетті.

	 	- Сіз... сіз ғой осы сиқырды жасаған?.. - Еріксізден кері шегінді.

	- Қорықпа, - дедім. - Мен емес. Менің бір досым. Қазір тым алыста жүр. Тек... тірі кісіні тасқа айналдырған жоқ, өлі тасқа жан берді. Бірак сен қорықпа. Және ешкімге айтпа. Кесірің тиеді. Өзіңе ғана емес...



	Арада он күн озбады. Әлдекалай, Орталық алаңның тұсынан өтіп барады екем. Бірдеңе жетіспейтін сияқты. Тып-тыйпыл. Иә. Қақ төрде, анау жерде “Революция ерлері” мүсін-комплексі тұрған. Енді жоқ. Өз көзіме өзім сенбей, қалт бұрылып, екпіндей басып, тура сол, аумақты, алып ескерткіш тұруға тиіс шаршыға келдім. Түк те жоқ. Тек қиыршық тас шашылған қара-ала топырағы ғана қопсып жатыр. Әлдебір кұдыретті күш түп-тамырымен қопарып әкетіпті...

	Дегбірім таусылып, асыққаным сондай, көшеге шығып, бір сом сарғұлакқа көлденең машина ұстадым. Жол бойы асықтырып, Өнер музейіне жеттім. Есіктен кіріп, ентелей басып төрге оздым. Жоқ! “Белгісіз” мүсіншінің “Қыпшақтары” ғайыпқа айналыпты. Абалақтап, екі кабат ғимараттың бұрыш-жықпылын түгендеп шықтым. Қайта айналып, кеше ғана Саржан мен Айсұлу орныққан жерге келдім. Мүмкін, менің көзіме көрінбей тұрған шығар деп, сол, атаулы шаршыны, қолымды соза кармаланып, овды-солды, әрлі-берлі екі-үш рет кесіп өттім. Содан соң тақыр, тас еденге еңкейе үңіліп, тұрып қалыппын.

	 	- Ағай, сіз бірдене жоғалтып алдыңыз ба? - деген дауыс дәл желкемнен естілгенде селк етсем керек. Әнеукүнгі экскурсшы қыз.

	- Ескерткіш қайда? Шынымен-ак қашып кетті ме? - дедім.

	- Қайдағы ескерткіш?

	- “Қыпшақтар.” Көк мәрмәрдан ойылған кос ескерткіш?

	- Бізде ондай ескерткіш жоқ, - деді қызым аңыра карап.



	Тура директорға тарттым.

	 	- Анадағы мүсіндер қайда кеткен?

	- Қайдағы мүсіндер?

	- Үлкен залдың төрінде, қақ ортада түрған. Ежелгі қыпшақ үлгісіндегі қос мәрмәр мүсін. “Белгісіз автор” деп жазып қойыпсыздар. Мен накты иесі барын айтып, сізге кіріп шығып едім ғой. Енді сол мүсіндердің өзі жоқ.



	Директор таңырқай қарап азғана отырды да, зорлана жымиды.

	 	- Иэ, есімде сияқты. Келіп кеткенсіз, әлдебір кісіні іздеп. Осы музейде қызымет атқара ма деп. Ондай адам жоқ бізде. Ал мүсін... бізде ондай мүсін болған емес. Мүмкін бүрын... баяғыда түрған шығар. Мен музейді кабылдап алғанда... 1964 жылы... көрмедім. Бізде, сіз журналист сияқтысыз, қай газеттен келдіңіз?.. Бізде үсақ-түйекке дейін, барлык экспонат тіркеуде. Абажадай ескерткіш түгілі, ине сабақ жіп жоғалмайды. Рас, оқтын-оқтын орнын ауыстырып, экспозициямызды жаңартып отырамыз. Бірақ екі-үш айдан бері ондай ауыс-күйіс жасағамыз жоқ. Әрі сіз айтқан мүсіндер... Мүмкін, жаңылысып тұрсыз, Орталык, тарихи- өлкетану музейінде шығар? - деді.



	Рақмет айтып, түра жөнелуден баска амал қалмаған еді.

	Содан соң... ешбір қисынға келмесе де, Орталық музейге бардым. Әрине, із-түзі, тіпті елесі жоқ. Сөйтіп, кеше ғана атағы жер жарған мүсінші Саржан Көбеков дүниеден... бүгінгі күннен көшіп, атам заман - 1173 жылға қайтадан өткен... уа, пірім, не айтып кеттім... иә, бой тасалап, көзден ұшқан соң, арада кырык күн дегенде, бұл жалғандағы барлық белгі-нысаны ада болды. Ескерткіші де, есімі де, тіпті, ол туралы естелік атаулының өзі - бәр-бәрі тылсымға батып, ғайыпқа айналған.

	27

	Енді не қалды? Айтпақшы, менің өзім. Енді осы өзімнің - Мұхтар Мағауиннің дүниеде барлығына күмәндансам керек кой. Шынында да, бар мен жоқтың арасында тағы біраз уақыт, тұтас ғұмыр - аттай жеті жыл өтті. Жазу, оның ішінде негізгі жұмыс - проза онша өндімей жатты. Төрт тарабымнан бірдей тұсалғандай, қолым жүрмей қойды.

	Мен уақыт ұтып, ес жинау үшін таза ғылыми жұмысқа көштім. Екі жыл табандап отырып, алты ғасыр ангологиясын әзірледім, орыс тілінде. Жан-жақты. көлемді алғысөз, тыңғылықты дәйектеме - барлық керек- жарағымен. Ленинград, тұғырлы биік, мэртебелі баспа. Арнайы тагісырыс. Тағы бір жыл мехнат шегіп, бес ғасыр антологиясын тиянақтадым. Жайылып жатқан үш том, қазақша. Түпнұсқа мэтіндер, үлкен алғысөз және барлық бау-шуы. Алматы, “Жазушы” баспасы, өз талабым бойынша.

	Алты ғасыр - үстінен қабат-қабат жалақор арыз түсіп, бейнеттің басынан есептегенде, жиыны алты жыл дегенде эрең жарыққа шыкты - 1978. Сүйініш орнына дүрлігіс, алғыс есебінде - айып. Бұрыннан дабыралы атымызға тағы қанпіама пәле жапсырылған. Әрине, мұндағы камқор окіметім мен туысқан партиям тарапынан.

	Бес ғасыр - төрт жыл дегенде баспа жоспарына еніп еді, жоғарыдан түскен пәрмен, төменнен көтерілген ынта қыспағымен тоқтатылды. Тағы бес жылдан кейін қайта бастап, қаншама дау, жанжалдан соң, артынан қуған қаншама жасырын жала, қисынсыз пәледен соң, қаншама қан төгіп, сансыз жарақат алып, жұлым-жұлым болса да ұлы дене - өзгеше бітімімен көп алдына жеткіздім - 1984 жыл екен.

	Бірақ біздің бар тіршілік осы екі ұлы антологияға ғана тірелмеген. Ісіміз өндімей, көп қиналғанымызды айттық. Қуғын-сүргін, жапа мен жала, одан туындаған ыза мен кек - жүйке тоздырып, жан қинаған ауыр азап, бүгініңнен ғана емес, ертеңіңнен де түңілген шарасыз дағдарыс өз алдына. Жалғанның бар тауқыметі жалғыз өзіңе түскендей. Көндік, көтердік. Ақыры, арада жеті жыл озды - 1980, көктем, ежелгі түрік- қыпшақ даласында шөп басы сүйем шыққанда, бар қуат, бар екпін, бар білігімізбен ең негізгі жүмысымызды бастап кеттік, небәрі екі жыл, үш ай және жиырма күн өткенде “Аласапыран” атты тарихи роман-дилогиямыз тәмам болды. Таң қаларлық жағдайда, пәле-жаласыз, барлық өткелектен өтіп, аман-есен басылып шықты. Ойламаған жерде жалпы жұртқа ұнап, қажетті мөлшердегі абырой-атаққа жеттік. Қыпшақ аруының бар болжалы шындыққа айналды.

	Ал Саржан Айсұлуымен қоса, сол беті жоғалған. Өмірден өтті, өнерден өшті. Мағлұмат, дерегі, тіпті, естелік, елесі жоқ. Ешқашан ештеңе болмағандай. Бірақ... бәрінің де болғаны рас еді. Мен куә. Ақылға сыймаса да, акиқат. Сол анықты нақты куәландырып, өмірдің өріне шыққан кезде, артымызда борыш-қарыз қалмас үшін, осы қиғаш хикаятты жазуға тура келді. Тағы да Қыпшак аруының шарапатымен. Ең баста айтып едім ғой, ескілікті ғылыми-археологиялық альбомды ақтарып отырып, өткенім түгел жадыма оралғанын, ғажайып сүлудың баяғы тылсым суретінен қуат тапқанымды. Өзіне үйіре тартып, жаңа бір әлемге - өзгеше хикаятка жетелеп апарды. Осымен тоқтау керек. Енді... бұл сиқырлы кітаптың бетін кайыра ашпаймын. Осы бергеніне рақмет, осы алғанымыз бойға құт. Бар тауарих тәмам.

	28

	Тәмам болмапты. 2004, ежелгі түрік-кыпшақ есебімен 123-мешін жылы, 19-қазан, түнгі сағат төрт, жаңа ғана жазып бітіп, аз-маз түйткіл болса да, тәуба айтып, “Уһ!” деп бой көтере бергенде... “Князь Игорь” операсындағы “Қыпшақ биінің” тетігі ағытылды, мобиль телефоннан, иә, жазу столымның бір жақ шетінде тұрған қалта телефонның күй әуеніне көшірілген шылдыры ғой. Кейде, ежелгі қыпшақ жұртынан да ары өтіп, Еуропаның қақ ортасында қоныстанған, менің түнім таңға ұласатынын білетін, уакыт айырымы бес сағаттық Прагада тұратын баламның өстіп хабарласатыны бар. Көңілде алаң жоқ, ұмсына қол создым да, телефонымды алып, бүктемесін аштым. Қайдан, кім деп үңілмей-ақ, жаңағы, соңғы сөйлемнен еркін ажырамаған қалпымда, жасыл тетігін басып, құлағыма тостым.

	 	- Уа, Мұхасы! - деген дауыс естілді. Сәл-пәл қырыл бар; таныс әуез секілді. - Ақыры түнгі жұмысқа көшетініңді біліп едім. Жазып отырсың, иә?

	- Жазып отырмын, - дедім айран-асыр болып. - Жаңа ғана бітірдім.

	- Тоғыз күнде опай-топайын шығардың, - деді. - Тым тез емес пе?

	- Әдепкі қарқыным, - дедім. - Жақсы бабыма келген кездегі. Оның үстіне, қаншама жыл бұрын ойластырған дүние. ..

	- “Қыпшақ аруы”. Бұған да жеттің. Құттықтаймын. Бірақ кейбір тұста... гигантомания - тым құрса он жеті томға толтыру ұранымен... өзіңе тым сеніп... жеңілдетіп жіберген жоқсың ба?

	- Енді... кезінде қол байлаулы, аяк тұсаулы болды, ойдағыны түгел және еркін жаза алмадық, - дедім. - Жас болса келіп қалды. Бірак жеңілдеткем жоқ, барлық пәрмен, қуатымды жұмсап... Және бұл - соңы емес қой. Тазалай көшірем. Одан кейін мәшіңке. Мәшіңкеден соң тағы да мұқият қаралады. Онымен де бітпейді. Компьютерде терілген нұсқасын және тазартам. Сонда, әуелгі дүркіннің өзінде бес мәрте өндеу, жетілдіру, сүзгіден өткеріледі. Қадарынша жеріне жеткізем ғой.

	- Өзім де солай ойлап едім. Қателеспегеніме қуанам. Өнерге деген, өзіңе деген қатаң талаптан айнымапсың. Қажыр-қайратың да қалпында сияқты. Бірақ... ендігі, ең жақсы уақытыңның есесін жіберме...

	- Әрине, - дедім. - Тек тәңірінің көзі түзу болса...

	- Түзу. Бұдан артық не керек? - деді.

	- Ештеңе де керек емес, - дедім. - Тәуба. Енді бір он жыл осы қалыпта жазсам...



	Таныс-бейтаныс дауыс емірене күлді.

	 	- Баяғыда, “Шытырманның” кезінде жеті жыл сұрағансың...

	- Ол енді... тарықпасам да, түңілуге жақын бір заман еді. Қабыл болды. Бәрі оңалды. Жағдайым, мүмкіндігім жетіп тұр ғой. Қарымым да, қуатым да. Ішіп-жем, атақ-марапат емес қой тілегенім. Жазу. Жазу ғана. Әлде он жыл... көп пе?



	Таныс-бейтаныс тамағын кенеді.

	 	- Сірә, одан ұзағырақ жазарсың... Бәрі өзіңе байланысты. Не деп еді Абай атамыз: “Өзіңе сен, өзіңді алып шығар...” Өзіңе сенесің. Мен де сенем саған. Бар жоғалтқаның орнына келеді...



	Бір сәт тыныштык орнады. Телефон құлағында не ызың, не дем жоқ.

	 	- Айтқаның келсін! - дедім.



	Үн жоқ. Бұл не, жаңағы? Періште ме, аруақ па? Әлде дыбыс-елес пе?

	Кенет, көкірегім ашылды.

	 	- Саржан!.. - дедім, өне бойым шымырлап.

	- Иә, Саржан... - деген байыпты дауыс естілді. - Сен мені екеуіміз үшін де үлкен өмірдің бетбұрыс кезеңінде, бұдан отыз бір жыл бұрын жоғалттың. Қалай тұспалдауға да мүмкін еді. Жамандыққа қимадың. Ата- баба жұртына аман-есен өткеніме сендің. Және ешқашан ұмытпадың. Жалғыз сен!..

	- Саржан! .. - дедім елжіреп. - Бар екенсің ғой. Сені жамандыққа қалай қияйын!.. Аман екенсің. Енді... қай жақтан?

	- Осы жақтан, - деді Саржан. - Біз қайтып оралдық. 1986 жылы көктемде. Бәрі сәтімен шешілді. Кішкентай қызымыз бар. Айбике. Қазір кішкентай емес, әрине. Биыл он сегізге шықты, облыстық педагогика институтында оқиды...

	- Сонда... ежелгі қыпшақ жұртына бардыңдар ғой? - деппін.



	Саржан менің бұл оқыс сөзімді көңіліне алған жоқ.

	 	- Әрине, сол күні, сол сағатта атамыздың ақ ордасына барып түстік. Кең дүниеде он үш жыл қызғылықты дәурен кештік. Ол гараптағы өлшеулі өмір таусылар қарсанда, тәңірі қанат беріп, қайтадан осы жакка өттік...

	- Енді...

	- Осындамыз. Айбике туған соң, қолма-кол қайта алмадық. Әлдебір жіптік үзілсе керек. Бәлкім, ол жақтағы қызық біржола біткен. Үзартуға, созуға мүмкін емес. Дәп солай. Бірақ ғұмырға ғұмыр жалғанды. Бұл тараптағы дүниенің жарығы таусылмапты. Ең кереметі - Айбикеміз бар. Өзіміз де аманбыз.

	- Айсұлу... Айсұлу-бегім қалай?

	- О-о! - деді Саржан баяғыдай рақаттана күліп. - Сенің барлық кітаптарыңды тауып оқиды. Қазір “Жұлдызды” жаздырып алады. Сен үшін...

	- Өзі... өзі бұрынғыдай ма? - деппін.

	- Он жеті емес, әрине. Өзің көрген отыздағы қалпын сактаған. Тек мен... аз-маз ауырыңқырап барып оңалдым. Енді денсаулығым жақсы. Құр аттай қунақпын.

	- Қазір... қайдасыңдар? - дедім.

	- Қазір алыс бір түкпірдегі шағын қалада тұрамыз. Орта мектепте сурет сабағын берем...

	- Мұндағы мүсіндер...

	- Білем. Мен кеткен соң уақыт жалғастығы бұзылды. Яғни, мен жок болған соң, жок емес, әуелгі заманға өтіп кеткен соң, олар да ғайыпқа айналды. Әлі жасалмаған есепті. Тек мен жарты жанымды берген екі балбал ғана...

	- Олар да музейден жоғалды. - дедім.

	- Бұларға ғайып заңы жүрмейтін еді. Жаны бар, сезім. парасаты бар. Бір аяғымен ғана бүгінгі күнде тұрған. Сол заманға, ескі қонысқа асығыпты. Білмейді ғой, коныстың да, заманның да сегіз ғасыр кейінде қалғанын. Бұл калыпта біздің соңымыздан өте алмайтынын. Бірак жүйкелері тас, тілек, талаптары тағы тас, музей есігін бұзып шығып, тура батысқа жол тартқан. Табандап, күн-түн демей жылжи берген. Пәле- жалаға ұшырамаса, сол калпында қысы-жазы тынымсыз жүріп, отыз үш айда жетер еді. Бұрынғы емес, бүгінгі, топыр мен қокыр басқан, жат жұрт жайлаған ескі қоныска. Кім біледі, сол сәтінде құса мен касыреттен жүректері жарылып, быт-шыт сынар ма еді. Бірақ тағдыр баскаша шешіпті. Жайқын Еділден өтерде, иық сүйескен қалпы, екеуі де суға кетті...

	- Өте аянышты жағдай, - дедім мен.

	- Біз де көп қамықтық. Содан, өзіміздің көзіміз тірісінде, әуелі Айсүлу-бегімнің балбал мүсінін жасадым. Әлгі, өзің білетін, “Қыпшақ тас мүсіндері” кітабында суреті түрған...

	- Екінші рет пе? - деппін.

	- Неге екінші рет? Алғаш рет. Осы жалғыз балбал.

	- Е-е, - дедім мен жаңа ғана ұғып. - Сол заманында сен жасаған балбал ғой, кейін сақталған, қираған, содан соң суретке жетіп, біз тапкан...

	- Әрине. Мен қайтып барған кезде ол мүсіннің уақыты әлі жеткен жоқ қой. Бірақ сәл ертерек шығарып бейнеледім. Мезгілінен жеті жыл бұрын. Өте қиынға түсті. Бұл жақтағы қиындыққа керісінше. Айсұлу әлі отызға келген жоқ қой. Бірақ қолымда атаулы альбом болмаса да, бегімді отыздағы ел анасы кейпінде бейнеледім. Классикалык жұмыс. Өзің де білесің.

	- Иә, - дедім. Үлттық, керек десеңіз, әлемдік мүсін өнерінің озық үлгісі...

	- Енді қалай деп ойлап едің! Бірақ мұнымен тоқтамадым. Едел-жедел өзімді қашауға кірістім. Тәнірі түсімде аян берсе керек. Асықпай, бірак шұғыл, тынымсыз жұмыс үстінде 1180 жылы наурызда бітірдім. Айсұлуға жетпегенмен, өзім де тамаша шықтым. Сен, әрине, көрген жоқсың. XVIII ғасырдың соңына қарай шағылып кетті ғой...

	- Обал болды, - дедім.

	- Қайтеміз енді. Жазмыш солай екен. Әйтеуір Қиян Далада қасқайып, тура алгы жүз жыл тұрды ғой! Соған да тәуба. Мезгілінде жасап үлгеріппін. Ең соңғы жұмысым болып шықты. Сол 80-жылы көктемде, сен өзіңнің ең үлкен романынды бастаған сәтте, көкек айының соңғы күні... мен өзімнің мүсіншілік өнерімнен біржола айрылдым.

	- Апыр-ай, - дедім жайсызданып. - Жазу мен мүсіннің арасында кандай байланыс бар?

	- Жазу мен мүсін емес, Саржан мен Мұхтар, - деді. - Қаны жалғас, жаны туыс, мақсат, мұраты ортак. Сегіз ғасыр шегінен озып, үндесіп, ұшқасып жатқан. Екеуіміз - бір кісі. Қай заманда жасасақ та. Сен деген - мен. Мен деген - сен. Біртұтас тұлғамыз. Жартылай емес, жарымжан емес, толық қалпымызда. Ортамыздан бөлінсек, екеуіміз де орташа шығамыз... Сенің айтқаныңдай, жұрттың жақсысынан артық. Одан не пайда? Үлкен өлшеммен алғанда шамалы. Шамалыны сен де, мен де қанағат тұтпаймыз...

	- Сонда... - дедім дүдәмал дауыспен.

	- Солай! - деді Саржан лекіте күліп. - Өзің ойла. Соншама мүмкіндігің бола тұра неге алдыңнан тосыла бердің? Өйткені мен шарықтап жүр едім, заманның ығын тапқан шебер халтурамен болса да. Содан соң, мен шын биік өнерге құлаш ұрған сәтте, бұдан бұрынғы жазуыңның өзі тоқтады. Есіңде ме? Кейін, әрине, екеуіміздің де жұмысымыз тепе-тең жағдайға көшті. Шығандап шықпады, әйтеуір калган жұрттан тәуір. Ал бізге - екеуімізге де жәй ғана тәуір емес, кере- мет дүниелер керек еді. 79-дың жазынан 80-нің көктеміне дейін мұнда сен түк өндіре алмай, тыпырлап жатырсың, ал мен онда Айсұлу-бегім мен Саржан бедізшіні қалыптадым. Екеуін де ең биік деңгейде жасап бітірдім, сол сәтінде жалғанның кезегі саған көшті. Біржола. Әуелі “Аласапыран.” Ізінше “Шақан-Шері.” Бұдан кейін бірер жыл үзілісің болды, бірақ мен үлкен ойыннан шығып кеткен екем. Ал сен “Доңыз жылғы балалыкка” кірістің, оның соңын ала “Сары қазақ...”

	- Апыр-ай, - дедім. - Мен ойлағам жоқ. Білмеппін.

	- Ойламағаның, білмегенің жақсы болды, - деді Саржан. - Мезгілімен біраз шаруа тындырып тастадың. Ал мен... мен сол бақытты ғұмыр, дарқан еңбек үстіндегі әуелгі жеті жылда қаншама ғажайып балбал жасап үлгердім. Алты ғасыр - нешеме ықылым бойы бүкіл Қиян-Даланың аруағын көтеріп тұрды. Дала жат жұрттың табанына түскеннен соң қирағаннан қалғаны бүгінгі заманға жетті - тұр әне, Мәскеудегі Өнер музейінде, Киевте, Луганск, Донецк, Херсон, Ростов музейлерінде. Мен халқымның алдындағы, тарих алдындағы бар міндет-гіарызымды атқарып біткен кісімін. Бұдан сегіз жүз жыл бұрын, сонау XII ғасырда. Енді XX ғасыр... соңғы үшегі һәм XXI ғасырдың әуелгі ширегі - сенің үлесіңде.

	- Өзің... өзің ше? - дедім.

	- Мен... айттым ғой. Міне, сегіз жүз жыл өтті, қолтаңбам әлі калпында тұр. Күн озған сайын бағасы арта береді. Ал сен... - Көңілдене күліп алды, - сен әуелі алдағы жүз жылдан озып көрші! Менікі тілек және сенім, - деді содан соң байсал әуезбен. - Өз басыма келсек, онсыз да екі дүниеде бірдей ғұмыр кештім, жасаған ісім өткен тарихта қалды, енді бұл жақта шошандаудың реті жоқ, анау бір монстр мүсіндердің жойылып кеткені қандай жақсы болды, ғайыптан қайта шыға ма деп әлі күнге корқып отырам, - деді. - Шыкпайды, өткен зұлмат заман келмеске кетті, - деді. - Шынымды айтсам, бар тағдырыма ризамын, - деді. - Халқымның қасиетін әйгіледім. Таспен бедерленген тарихын жасадым. Өнерде ғана емес, өмірде де шексіз бақытты болдым. Бақытты болдық, Айсұлу екеуіміз. Екі жалғанның да қызығын көрдік. Басқа түк көрмесем де, түкке жетпесем де, жалғыз Айсұлудың пәк махаббаты... менің махаббатым... ақылға сыймас. мейір қанбас... ғажайып құбылыс емес пе! Қозы мен Баян тәңіріден құшақтары жазылмас үш күндік ғұмыр сұраған екен. Ал біз міне, отыз... жоқ, тура қырық төрт жыл! Бұдан асқан қандай бакыт, қандай мерей, мәртебе болуы мүмкін!?

	- Өте қуаныштымын, сен үшін! - дедім.

	- Мен де... ризамын саған, - деді Саржан. - Әрине, өнер төңірегі кашанда дабыра, дау-дамай, қырыстық, түсінбестік. Бірак шын жаксының өрісі ұзақ, мұраттасы, тілектесі көп. Баяғы кіріптарлық заман емес. Басқа болмаса да сөз бостан...

	- Маған ешқандай бөгесін жоқ, - дедім. - Алты тарабым бірдей ашық!

	- Суреткер үшін бостандықтан ар гық не керек. Бар мұратыңа жегтің!

	- Түгел емес... - дедім.



	Осыган да шүкіршілік айту керек. Ау, әлгі бір кездегі... мен сиякты... төңірегің түгел тығырық... Дүние шырқ айналып кетсе не болатын еді. Басқаны қойғанда, бастың амандығына тәуба айту керек! - деді бар әуезі жүмсарып.

	 	- Тәуба! - дедім. - Сен де, мен де риза болуға тиіспіз мейірбан тағдырға.

	- Міне, ақылды сөз, - деді. - Түгел жетпедім дейсің. Осы жасағаның аз ба. Және бәрі де орнықты. Өзіңмен бірге жоғалмайды. Мен сияқты...

	- Сенің жасың - сегіз ғасыр, - дедім. - Сегіз ғасыр емес, сексен жылда менен не қалады? Өзімді айтпаймын. Елім, жүртым не болады? Батыстағы қыпшақ қонысы сияқты қараң қалмай ма, мына, бар жағынан талапайға түскен қайран жерің? - дедім ышқынып. - Айсүлу-бегім алдағы заманға да барып қайтты деп едің ғой, не күтіп түр, мына бізді?



	Дәл сол мезетте байланыс үзілді. Дың-дың-дың. ..

	Мен қолма-қол, әлдебір тетіктерін басып, жаңа ғана соғылған телефонның жөн-жобасын іздедім. Міне, ең соңғы шылдыр. .. Нақты таңба жоқ. “Телефон номері айқындалмады” деген жазу тұр. Оның астында, мана, кешқүрым, менің жаңа кітабым туралы хабарласқан белгілі баспагердің номері. Бүдан соң бейсауат ешкім сөйлеспеген. Кенет “Телефон номері айқындалмады” деген жазудың өзі бүлдырап барып, жалп етіп сөнді. Өзінен-өзі. Әрі-бері, ілгерінді-кейінді айналдырып көріп едім, ештеңе шықпады. Ең соңғы телефон - манағы баспагер. Одан беріде ештеңе жоқ. Ешкім жалғаспаған. Телефон емес, құлағым уілдеген. Қыпшақ аруы туралы жазған соң, қыпшак әуені. Және арғы заманнан бүгінге өткен, одан қүтты жұртына қайта оралған ұлы мүсіншінің елесі. Немесе, құрғақ, тәтті қиял. Ештеңе болған жоқ. Ең соңғы телефон әңгімесі ғана емес. Осы хикаятта баяндалған барлық хикмет.

	Бәлкім, біздің өзіміз де бұл дүниеде жоқпыз. Алдамшы сағым, елеспіз.

	Осы сәтте ғана бармыз, бар сияқтымыз.

	Ертең із-түзсіз жоғаламыз. Ертең болмаса, келер жыл, келесі ғасыр, бір заман - беймәлім ықылымда.

	Барлық ғұмыр ғана емес, сол ғұмырды бағыштаған барлық ісіміз - елеске айналады.

	Қуагты қиялмен бұл дүниеге қайтадан шакыра алатын бір ұрпағың табылмаса.

	Қош бол, ғажайып Қыпшақ аруы! Сегіз жүз жылдан соң Қаламгердің қиялын тербеген Сенің нұры шалкыған сұлу көркің ешқашан да тозбайды. Туған халқыңның ең соңғы жұқанасы жоғалғанға дейін жасайсың. Қош, бұдан сегіз ғасыр бұрын өткен, мен ғашық бола алмай қалған қыпшақ қызы!

	Жан тартса да ғашық болар жөнім жоқ, мүмкін, сен менің туған анам шығарсың! Арғы аталарыма қуат берген, бауырынан бүгінгі ұрпақты өрбіткен. Жалғыз мен емес, Алаш ұранды жалпақ жұрттың Анасы!..

	Дәп солай! Ел Анасы - Ұмай Ана!

	Жер жиһанда теңдесі жоқ Қыпшақ аруы!

	Сенің жарқын заманда туып, көлеңкелі күндерден өтіп жеткен сынык жүзіңнің озі менің азғана ғұмырымды өлшеусіз үзартты. Тасың тозбасын, суретің ескірмесін деп, сегіз ғасыр биігінен туған жұртын тағы да алқай берсін деп, осы әсіресіз хикаятты өшпес таңбаға түсірдім.

	Бүгінге жалғасқан ежелгі ұлысың, еселеп өсер кейінгі ұрпағың аман болса, ғасырдан-ғасырға өтесің, мәңгі жасайсың!

	Ай жүзің, асыл көркің - ерге қуат. Иіген қос мамаң - ұрпакка несібе. Қолындағы құты - халкыңның таусылмас ырыс-дәулеті. Зифа бойың, балғын денең - өсіп-өнер әулетіңнің тыныс-тіршілігі.

	Міне, мертігің бітті, кемтігің толды, жаңадан жаркырап көріндің!

	Сені ғажайып мүсінге айналдырған Бедізші Ердің мерейлі аруағына тағзым!

	Сол мүсіннің жадау сурегін қапастан шығарып, қайтадан жанды кейіпке түсірген Қаламгердің алапасы артсын!

	Ал өзіңнің нұр жүзіңе ешқашан көлеңке түспесін, Қыпшақ аруы - асыл Жар, ¥май Ана!

	2004, Алматы.





