	Ырзагуль Серікбаева

	Өгейсітпеңдер Өмір





	Мен бір шаңырақ астында бір ауа жұтып, бірдей қамқорлық көріп өссем де, ішкі сезімімде өзгешелік болатын еді.

	Мен сол сенім арқасында ғана өзімді жалғыз сезінбейтінмін, көп қамыға қоймайтынмын, сағынышымды осылайша жеңіп жүрдім.

	Барлық тәрбиешілер мен үкімет тарапынан қанша тәрбие, көмек көрсетіліп өсіріліп жатсақ да қам көңіл, бала жүрегімізде бір нәрсенің жетпей тұратындығы жанарымыздан айтпаса да түсінікті болып тұратын. Бір үйдің еркесі боп, арқаны кеңге салып, ойнап, не есерлікпен еркелей де алмайсың. Әке, ана сөзінің не екенін білсек те, оның түпкі тамыр тереңдіген жете бара алмадық. Мұндай тағдыр егесі болғанға біреуді жазғыру бала көңілімізде мүлде болмайтын. Тек мен қашан өз отбасымды табады екем, қашан әке деп арқа сүйеп, ана деп еркелейді екем деген балалық арманмен күн кешеміз. Осыдан-ақ менің не жайында айтып отырғаным түсінікті болған шығар...

	Өзгелерді қайдам, өзім мереке дегенді асыға күтетінмін. Біреудің айтарлықтай сыйлығы болмаса да, мен атын естір анам келіп қалады-ау деп үміттенемін. Қазан айында анам менің алты жасқа толған туған күніме келді. Көңілімде оған деген еш өкпе ренішім жоқ. Жүгіріп барып құшақтай алдым. Ол жылап, қызым деп бетімнен, маңдайымнан, көзімнен сүйіп аялы алақанымен шашымды сыйпады. Сол кезде ананың балаға деген махаббатын сезініп бастадым. Қолында пакет толы тәттілер мен әдемі киімдері бар және тәрбиеші апайларға торт әкелді. Сол кезде анам «қызым, енді сен үлкен болдың. Жасың алтыда. Келер жылы мектепке барасың. Сол кезде екеуміз бірге бір үйде тұратын боламыз. Мен оған дейін саған көп қылып ақша жинап қоямын» деді. Мен анама риясыз сендім. «мен енді қашан жетіге толамын»-, дедім. Анам «ертең қар жауады, сосын ериді, жерге гүлдер шығады. Сол кезде сені келіп алып кетемін» деді де жанымда біраз көз жасын тия алмай құшағына ыстық қысты да, қайта-қайта бетімнен өбіп кетіп қалды. Әкелген тәттілерін балалармен тең үлестіріп жедік, киімдерін кимесем де ұзақ қарап отырамын. Мен үшін тәтті де, киім де алтын анамнан мені іздеп бір келіп мені





алып кететіндігін айтқандығы. Қуанышым көкке бір-ак елі жетпей жүрді. Телезеге телміріп ұзақ қарайтынды шығардым. Қар жаууын асыға күттім, күткен қарым жауды. Қасымдағы балалар маған қызығып та, қызғанып та қарайды. Мен де оларды жұбатып қоямын, бір күні сендердің де мамаларың келетін болады. Мен жыламыңдаршы деп қыста қар атысып, қардан аққала тұрғызып, шанамен бір бірімізді тартып ойнаймыз. Асыр салып ойнаған қарымыз ери бастады. Тәрбиешілерімнен қай мезгіл екендігін, келер мезгілдің қай мезгіл екендігін сұраумен болдым. Олар біздей мемлекет қамқорлығына алынған балаларды өз балаларындай көріп, кояр сұрағыңа жауап беріп, бар жылуын аямайды. Оны мен айқын аңғаратын едім. Біз бала болсақ та ерте есейдік. Өмір ерте есейтті. Өзіңе деген көзқарастарды айыра білетін едік...

	Жайма шуақ көктемнің жылы күндері. Уақыт шіркін жақындаған сайын, бір орында тұралап қалған секілді болып көрінеді. Шуақты көктем күндері жазға ұласып кетті. Түнде жастығыма бас қоярда арманмен көз іліп, таңда үмітпен оянатын едім. Көңіл-күйім өзгелерден ерекше.

	Шілде айы келгелі бері тәрбиешілердің өзгере бастағанын байқадым. Олар білдіргісі келмесе де, маған одан бетер қамқорлықтарын аямауда. Бұл қамқорлық астарында не жатқанын түсіне алмадым. Мен бақытты едім, өзімді бақытты жанға балап жүргем. Бірақ сол үміттің жібі психолог дәрігердің кабинетіне аяқ басқанда күрт үзілді. Психолог, тәрбиеші апайлар бәрі менімен жылы сөйлесіп, сөзді астарлай бастап түсіндірді. Бала көңіліме қатты тиемін, көтере алмас десе керекті. Сөйтіп олар бір ер шама уақыт өткен соң мен ұзақ мерзімдер, айлап, апталар, күндер, сағаттар, минут пен секундтарда күтіп жүрген анамның мені алып кетпейтінін, мен үшін ешкім келмейтінін айтты. Тап сол мезетті барша арманым күл парша болып салым суға кетті. Мен бөлмеме жүгіріп келіп төсегіме бетімді баса солқылдап жылай бердім. Бәрі де мені жұбатқылары келіп тырысуда. Ешкімнің сөзін керек қылмадым. Үкілі үмітін арқалап жүрген қызға мұндай суық хабардың қалай тиетінін сезіне алмассыз. Өмірім кілт тоқтап қалғандай болды. Өзімді өзге





балалардан артықшылығым жоқ екенін білдім. Анама сол сәтте қайнаған ашу лақтыра бердім.

	Бұрынғы Аяулым мүлде жоқ. Асқа да тәбетім тартпайды. Балалармен ойнамаймын да. Өзіммен өзім томаға тұйықталып алдым. Ең алғаш өмірге өкпе айта бастадым. Барша жақсылық атаулыдан күдерім үзілді. Осындай жан күйзелісін төрт айдай сезіндім. Алғаш мектепке қадамымды сол балалар үйінен аяқ бастым. Алғаш әліппені қолға алып ежелеп оқи бастағаным да сол балалар үйінің шаңырағында. Мен елестеткендей мектеп өмірі бастала қоймады. Бұл өмірге түбегейлі көндіге бастадым.

	Сол сәтте тағы бір ғажайып болды. Мүлде күтпеген әкем мені іздеп келді. Ол біздің психолог апай және тәрбиешілермен жеке ұзақ сөйлесті. Маған қызым деп қанша аяңдағанында тартқыншақтай бердім. «мен сенің әкеңмін. Сенің барыңды білгеніме санаулы ғана күн болды. Анаңмен ауымай қалыпсың, сұлу қызым деді емірене иіскеді. Сен үлкен қыз болыпсың ғой, күн санау білесің бе»,- деді. Мен басымды изеп ишара білдірдім. «Онда тура жеті күнді, яғни бір апта сана. Сен жеті рет ұйықтап, жеті рет тұрасың. Сонда мен мені бұл жерден алып кетемін»,- деді. Мен бұл сөзіне сенбедім. Және анау айтарлықтай қуанбадым. Қайта керісінше барғым келмеді. Ойым қапырық болып кетті. Менің асықпай санар күндерім төртінші күні тоқтады. Әкем бас аяғы төрт күнде құжаттарды дайындап мені өзімен бірге еш затымды алғызбастан көйлекшең алып кетті. Мен бірге өскен достасырммен , тәрбиеші апайлармен жылап қоштастым. Ол жерден кету де ауыр тиді. Сол сәтте анамммен кеткенде бұлайша жыламас едім. «әкеңмін» деп алып бара жатқан адам расымен де әкем болмаса ше? Мені алам деген анам неге бас тартты екен деген сан сұрақ бала санамда сапырылысып жатты. Көліктұрақтан көлікті көріп таң қалдым. Үлкен қара джип. Біз теледидардан қызыға қарайтын қара джип мен үшін ыстық ұя саналып кеткен ордамнан алыстай берген сайын көңілім алабұртып сала берді. Жол бойында менің көңілімді ауламақ болып сұрақтар қоя бастады. Өзін Асқар есімімен таныстырған әкем. Ешбірене жауап берместен қабағым салыңқы күйде отыра бердім. Маған жол бойында «сені





үйде бір тәте асыға күтіп отыр. Ол сені жақсы көріп кетеді. Аяулым, осыдан қара да тұр. Саган арнап жеке бөлме дайындап қойдық. Не қаласаң соны айт. Орындауға тырысамыз. Тек сен жылама. Аздап күлімсіреші»,- деді.

	Басқа сөздері санамды селт еткізбеді. «тәте дегені кім болды екен? Әлде анам ба екен» деген үміт езуіме күлкі сыйлады. Барғанша тағатым таусылып, көруге асықтым. Көліктен түісп үйге кірдім. Үйі үй емес, құдды зәулім сарай дерсіз. Өз көзіме өзім сене алар емеспін. «мұндай нәрсе тек кино мен ертегілерде ғана болатын еді. бұл менің расымен өңім бе?» деп сенбеушілік таныттым. Есік ашылғанын ести сала ол ас үй жақтан алдында алжапқышы бар біреу «қош келдің жаным, кешкі ас дайын. Қолдарыңды жуып отыра қалыңдар»,-деді. Үшеуміз үстел басына жайғастық. Иісі бұрқыраған, қараса көз тоярлықтай тамақты алдыма ұсынып «тойып жеп ал»,- деді әлгі тәте. Сол кезде жол үстіндегі үмітім ғайып болы. Сол үйдің тәтесі менің анам болар дегем, онымен бет ажары өзге біреу екен. Не тәрбиеші апайларым жок, не бірге ойнар достарым жок, көзімнен жас қалай шығып кеткенін өззім де аңғармай қалдым. «Өмір неге мұгша сынақ бердің»,-деп қоямын іштей. Екеуі мені бәйек болып мені жұбатуда. Көз жасымды әрең тыйдым. Әкем тәтемен жақын таныстырды. Ол бұл менің жұбайым. Ендігі жерде сенің мамаң болар тәте. Аты –Мақпал. Қалаған нәрсеңді ұялмай сұрай беруіңе болады. Мама деп айтуға Мақпал апаң да қарсы бола қоймайлы. Солай ғо, ә , Мақпал?!»,- деді әкем. Тәте нұр күлімдеген жүзімен «әрине, болады ғой. Аяулым өзі білсін. Ол маган тәте десе де ренжемеймін»,- деді.

	Туған әкеңмін деп отырған адамның өзіне «әке» сөзі шығар емес. Өзге біреуге қалайша «мама» деймін. Бөлмеме барып жайғастым. Мұнда бәрі көз қуантарлық қана дүниелер. Көңіліме еш жұбаныш таппадым. Содан терезеге сүлексек қана көз тастам, өткен күндерімді ойладым. Өзім сол үйде концертте айтқан көп өлең ішінен екі өлеңді қатты жақсы көретін едім. Сол әнімнің бірін ыңылдап айта бастадым.

	Бақыттың білмей бағасын Адастыма екен анасы





Ақ неке жанға қараусыз

	Қалдырмаушы еді-ау баласын Жетімнің көзі жасты екен Удан да дәмі ашшы екен

	Әкенің мұз ба жүрегі

	Ананың бауыры таспа екен





	Аңсатқан жанды ақ арман Жас болып аққан жанардан Сәбидің бәрі бақытты Болуы үшін жаралған



	Жалғанда жалған жалғанда Анадан жақын жан бар ма Арманда мекен анасы

	Жанында жүрген жандарға Аңсатқан жанға жетем деп Жетімдер үйін мекендеп

	Қрайлап жүр-ау анашым

	Қайтып бір келерме екен деп





	Аңсатқан жанды ақ арман Жас болып аққан жанардан Сәбидің бәрі бақытты Болуы үшін жаралған



	Аңсатқан жанды ақ арман Жас болып аққан жанардан Сәбидің бәрі бақытты Болуы үшін жаралған





Сәбидің бәрі бақытты Болуы үшін жаралған



	Өмірім бірте-бірте мүлде мен ойламаған арнаға ауыса бастады. Жаңа достар, жаңа орта. Жүзіме күлкі үйіріле бастады. Тәте де мейірімді адам. Бар жағдайымды жасап бәйек болуда. Көңілім пәстене бастағандай сезіндім. Бақытты күндерім жаңадан жауқазын ашқан гүл кесте секілді қауыз ащып келе жатқанды.

	Әкем мен ол үйге келген кезден бастап, алғаш кеткен іс сапары болды. Мақпал тәте екеуміз жол сөмкесін дайындап шығарып салдық. Әкем қалай сыртқы босаға есігін аттаған сәттен-ақ Мақпал тәте өзгеріп сала берді. Мен танып тек жылы қабылдаған Мақпал апай мүлде жок десем артық айтпаған болар едім. Келбетінің біз тани алмаган, үш ұйықтасақ та ойымызға келмес жүзін аңғардым. Тым артық жамандағым да келмейді. Бір сөзбен осы күнге дейінгі іс әрекетінің бәрі теріске шығып, басқаша қатынаста болып келді. Мен үшін әкем іс сапарға кеткеон бес күн қаралы күндей болды. Барар жер, басар тауым жок, шарасыз күйде болдым. Ол шаруаларын істетіп койғанын есептемегенде, маган айтқан сөзі ауыр тиді.қазақта «сөз сүйектен отеді» деген баре емес пе? Менің сай сұяғымды сырқыратқан «сен тексіз жерденсің. Жетімексің. Байғұс шешең өліп қалған. Сенің болғаныңнан болмағаның жақсы еді, мына Асқардың да аңғалдығы. Қайдағы жоқ күнделік беттеріе сеніп... сен оның қызы екеніне күмәнім де бар. Күйеуім келген кезде бір сылтай тауып, келген жағыңа кет»,- деді. Бұл сөзге жыламадым. Жылай – жылай жанар жасым суалған. Қанша жылайын десем де, жетімек көзімдегі намысым қайралып тұрды. Мың саң сұрақ сан-саққа ой жүгіртті. Мені алудан бас тартты деп жүрген анамның қайтыс болған хабарын естідім. Және күнделік жайлы сөз қозғап мені тексіз деп балағаттады. Жылы шырай танытып жүрген адамнан мұндай киіп байқағанда морт сынады екенсің.





Әкем келер күнде жетті. Бір-екі күн қалғанда Марал тәте

	«Асқарға түк болмағандай жүр.Менің бұл сөздерім оның құлағына жетсе жақсылық күтпе»деп зекіді. Қорыққаннан зәре құтым қалмады.әкем үйге кірген сәттен-ақ еріктен тыс жылап жібердім.Әкем не болғанын сұрап таң қалуда.Ал Мақпал тәте жуып шайып «әкесін сағынған ғой Аяулым.Алтыным сол жылама» деп екі жүзділенді. Өзі кеткен күн мен келгендегі айырмашылығының жер мен көктей екендігін әкем байқаса керек.оңаша бөлмеде сөзге тартты.Басында айтуға тартындым.Айтпағым-ақ келген,әкемнің шексіз мейіріміне арқа сүйедім білмедім,бір күш мені итермеледі.Содан бәрін жылап отырып айтып бердім.Өксігімді баса алмадым,көкейімде жүрген сұрақтарымды қоя бастадым.Бәріне байсалды жауап берді.Мені үлкен адамдай қабылдап ,ашық әңгіме айтты:

	...Менің әкем мен анам студент кездерінен бірін-бірі шын сүйіп,өмірлік бағыт бағдары бір жолға тоғыстырмақ ниетте болыпты.Анамды әкем жақтағы туыстары алдырмаған,себебі әкем дәулетті отбасынан,ал анам орташа таптың адамы.Қазіргі жары Мақпал тәте екі жақтың ата-аналарының келісімі бойынша үйлендірілген.тең теңімен,тезек қабымен деген мәселе блса керекті.әкеммен амалсыз қоштасқаннан кейін барып анам бойына бала біткенін біледі.Айтуға бәрі кеш болады.Алдыртып тастауға күнә арқалаудан қорқып,маған жарық дүние есігін сыйлауға шешім қабылдайды. Жүкті кезінде күнін өз бетінше сүру ушін көп қинаыпты. Әкем оны анам жазған күнделіктен оқығанын айтты. Ауыр айықпас дертке ұшыраған сәтте анамның мейір көрмей өскен, әке мейірімінен құр қалдырғысы келмей, әкемді іздеп тауып, соңғы аманатын жеткізіпті. Күнделікті өз қолыма алып оқи бастадым. Анамның маган деген шексіз мейіріміне куй болдым. Жазуы да өз мінезінбей тым жайсаң екен. Арасынан әкем екеуінің сол уақыттарда бірге түскен суреті сақтаулы жүріпті. Осы күнге дейін анама жазықсыз кінә артқаным үшін өзімді айыпты сезініп кешірім сұрадым. Осы күнге дейін ана мейірімін тек кітапт беттерінен оқып, теледидардан көретін едім. Анамның күнделігін оқығанда оның маган деген ұшаң теңіз сезімі жанымда болғаннан артық екенін білдім.





Маган келгендегі арманының тым асқақ екендігін аңғардым. Анамның балаға деген махаббатын түсіндім. Мені шарасыз күйде жетімжер уйіне өткізгеніне көзім жетті. Көңілімнен оған деген өкпем жоғалды.

	Әкеме Мақпал тәтеге бұл қылығы үшін ренжіп, мен үшін дау көтермейін өтініп сұрадым.

	Көңілім орнына түсе бастады. Әкем де ұзақ уақыт үйде болды.

	Бұрынғыша шад-шадыман күн кешіп жүре бердік.

	Бір күндері Мақпал тәтенің өңі бозарып үйге келді. «Бұл жолы тагы не шығарды екен»,- деп ойладым. Қазіргі жағдай мүлде басқаша. Бәрін баяндап айтып бересе де, сүзінен аңғарылып тұрды. Мақпал тәте рухани тұрғыда мықты адам, күресе білетін. Сол қажыр-қайратының арқасында өз қалпын сақтап жүрді.

	Әкем мені әдеттегідей мені мектепке апарып салмак болғанда тәтем де ере шықты. Бұл қылығына әкем таңданысын жасырмады... әкем жұмыстан қолы босамай қалып жүргенде Мақпал тәтенің өзі келіп алып кететін болып жүрді. Өзі темір тұлпар тізгіндейдің шебіре. Сабақ барысын, бағамды сұрайды. Үй тапсырмасын орындағанымда көп көңіл бөлетін болды. Сабақтан қайтар кезде балалар ойын орталықтары мен кафелерге апарып тамақтандыратын. Мұнысын мен кезікті ойлап шығарған жоспары, тек әкемнің көңілін аулау деп баға бердім. Ондай ауыр сөз естіген адамға ішім жылымайды.

	Балалықпен білмегенбіз, есейе келе білдік. Ондай мінез құлықтағы өзерісі Мақпал тәтенің бала сүю бақытын сезіне алмайтындығын естігенде үміті үзіліпті. Маган бауыр баса бастап, мен арқылы аналық бақытты сезіне бастағысы келген. Оған өзін рухани тұрғыда дайындап барып шешім қабылдап, соны іске асырыпты. (мұны сіздерге жағдай түсінікті болуға жазғам.)

	Қыстың тайғақ күнінде мені мектептен кезекті алып қайтарда қарсы бағыттағы көліктің жолдан шығып кетуінен көлік апатына ұшырап қалыпты. Ауруханадан әкеме хабар беріліп, әкем мен мектепте алынусыз





қалмасын деп өімен бірге ауруханаға ала барды. Маған көп ештеңе демеген. Ауруханаға барғанда әкемнің таныс дәрігері «Жарыңыздың жағдайы дұрыс. Тек қажет деп тапқан сараптамалар ғана алатын боламыз. Сіз алаң болмаңыз. Қарсы жақтан солға бұрылыңыз» деді. Әкем мен ішке алып кірмеді. Сыртта отыруымды айтып, өзі ішке асығып кірді.

	Қолда бар заттың қадірін білмейміз дегендей, мен де Мақпал тәтенің маған деген сүйіспеншілігінжеткілікті дәрежеде түсіне алмағанымды ұқтым. Соған ызаланып жыладым. Алладан бала көңілмен «тәтемнің амандығын бере көріңіз. Мені бір анамнан айырған едіңіз. Енді тағы бір мәрте жетім ете көрмеңізші, өтінемін» деп тілек тіледім.

	Екі күннен соң үйге шығарады. Үй шаруасын әкем екеуміз мойнымызға алып, Мақпал тәтені еркелетіп жүрміз.

	Ертесіне оңашада бөлмесіне барып:

	-Мақпал тәте, Сіз мені кешіріңізші... Сіз де анам секілді мені тастап кете ме деп қорықтым. Сені шынайы жақсы көріп, бауыр басып қалғанымды сол сәтте түсіндім. Өз анамдай болып кеттіңіз. Осы күннен бастап тәте орнына мама десем ұрыспайсыз ба?» деп жанарына ұрлана көз тастадым. Жатқан төсегінен өре түргеле мені құшақтап алды. «Әрине, қызым, айта ғой» дегенінде қуаныштың көз жасы жанарымнан байқалды.

	Өмір шыркін сынаптай сырғып өте береді. Адам баласында махаббат, оның атасы мейірім болар болса ғана жаратқан жазған қиындықты жеңіп шыға аларына кәміл көзім жетті. Алла сынды өзі сүйген сүйікті құлдарына жіберіп, өзі содан шығар жолды бағыттайыды екен.

	Демек жоғарыдағы Мақпал тәте яғни анамның басындағы өтпелі қиындық та жеңілді. Шағырақ көтергендеріне бес жыл болған кезде барып кешенді ем қабылдауы арқасында маған іні де сіңілі сыйлады. Мен оларды ерекше мейірлеп қамқор боламын. Мені өз құрсағынан шыққан перзенттерінен бөліп жармайды. Шексіз мейірімді тең береді. Осылайша біз жұрт «Әәәә, қандай ұйыған отбасы» деп үлгі етер шыңырақ болдық.





Пролог: өмір біз күтпеген тосын жайттарға толы. Жақсылықтан үміт үзбеу керек. Сонда ғана өз биігімізде қала аламыз.

	Мен де қазір бір шаңырақтың түтінін түзеу түтетер сүйікті жар, қамқор ана болып отырмын.бар жағдайды санама сап сараптасам тағдыр дейтін тал бесік өз алақанында аялаған екен. Мен бәріне шүкіршілік айтамын...

	Қалған ой қорытындысын өзіңіз салмақтаңыз.





