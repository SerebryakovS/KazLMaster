	Мырзагелді КЕМЕЛ

	Бизнес туралы қанатты сөздер



	Ақыл ақылдан қуат алады

	Бiз ақша салынған әмиянды жоғалтсақ қайғыра бастаймыз, ал басымызға келген, естiген немесе оқыған, егер бiз оны еске сақтап, өмiрде қолдансақ, көп жақсылық әкелетiн ғажап ойды жоғалтып алсақ немесе ұмытсақ, оның миллиондардан да қымбат екенiн бiле тұра онша қынжыла қоймаймыз.

	(Л.Н. Толстой)

	А

	Абай

	Мен көрдiм дүние деген иттiң көтiн,

	Жеп жүр ғой бiреуiнiң бiреуi етiн.

	Ойлы адамға қызық жоқ бұл жалғанда

	Көбiнiң сырты - бүтiн, iшi - түтiн.

	* * *

	Терiн сатпай, телмiрiп көзiн сатып,

	Теп-тегiс жұрттың бәрi болды аларман.

	* * *

	Пайда ойлама, ар ойла,

	Талап қыл артық бiлуге.

	Артық ғылым кiтапта,

	Ерiнбе оқып көруге.

	* * *

	Әркiмдi заман сүйремек,

	Заманды қай жан билемек?

	Заманды жаман күйлемек,

	Замана оны илемек.

	* * *

	Арсыз болмай атақ жоқ,

	Алдамшы болмай бақ қайда.

	* * *

	Ынсап, ұят, ар-намыс, сабыр, талап,

	Бұларды керек қылмас ешкiм қалап.

	Терең ой, терең ғылым iздемейдi,

	Өтiрiк пен өсектi жүндей сабап.

	* * *

	Ақыл, қайрат, жүректi бiрдей ұста,

	Сонда толық боларсың елден бөлек.

	* * *

	Ненiң қызығын көп iздесең, соның азабын бiр тартарсың.

	* * *

	Егерде мал керек болса - қолөнер үйренбек керек. Мал жұтайды, өнер жұтамайды. Алдау қоспай адал еңбегiн сатқан қолөнерлi - қазақтың әулиесi сол.

	* * *

	Әуелі: бұл iсiмдi ол iсiмнен асырайын деп, артық iсмерлер iздеп жүрiп көрiп, бiраз iстес болып, өнер арттырайын деп түзден өнер iздемейдi, қолындағы аз-мұзына мақтанып, осы да болады деп, баяғы қазақтың талапсыздығына тартып, жатып алады.

	Екiншi - ерiнбей iстей беру керек қой. Бiр - екi қара табылса, малға бөге қалған кiсiмсiп, «маған мал жоқ па?» - дегендей қылып, ерiншектік, жалқау, салғырттық, кербездiкке салынады.

	Үшiншi - «дархансың ғой, өнерлiсiң ғой шырағым», немесе «ағеке, нең кетедi осы ғанамды iстеп бер!» дегенде маған да бiреу жалынарлыққа жеткен екенмiн деп мақтанып кетiп, пайдасыз алдауға, қу тiлге алданып, өзiнiң уақытын өткiзедi. Және анаған дүниенiң қызығы алдауды бiлген дегiзiп, көңiлiн мақтандырып кетедi.

	Төртiншi - тамыршылдау келедi. Бағанағы алдамшы шайтан тамыр болалық деп, бiр болымсызын берген болып, артынан үйтемiн-бүйтемiн, қарық қыламын, тамырым, досым десе, мен де керектiнiң бiрi болып қалыппын ғой деп және жасынан iс iстеп үйден шықпағандық қылып, жоқ-барға тырысып, алдағанды бiлмей, дереу оның жетпегенiн жеткiземiн деп, тiптi жетпесе өзiнен қосып, қылып бер дегеннiң бәрiн қылып берiп, күнi өтiп еңбек қылар уақытынан айрылып, «жоғары шыққа» қарық болып, тамақ, киiм, борыш есiнен шығып кетiп, ендi олар қысқан күнi бiреудiң малын бұлдап қарызға алады.

	Оны қылып берейiн, мұны қылып берейiн деп сонымен табысы құралмай, борышы асып, дауға айналып, адамшылықтан айрылып, қор болып кетедi.

	* * *

	Уайымсыз салғырттық деген нәрсе бар, ол Алланың, халықтың, дәулеттiң, ғибраттың, ақылдың, ардың дұшпаны, бiрi бар жерде бiрi болмайды.

	* * *

	Қазақ ойлайды: бiрлiк-ой ортақ, ас ортақ, киiм ортақ болса екен дейдi… Осы ма бiрлiк? Жоқ, бiрлiк - ақылға бiрлiк, малға ортақтық емес, малыңды берiп отырсаң, атасы басқа, дiнi басқалар, күнi басқалар да жалданып, бiрлiк қылады. Бiрлiк сатылса - антұрғандықтың басы осы. Ағайын алмай бiрлiк қылса керек. Сонда әркiм несiбесiн құдайдан тiлейдi. Әйтпесе, құдайдан тiлемейдi, шаруа iздемейдi. Әуелi бiр-бiрiне пәле iздейдi. Не түсiн, не ажарын, не өкпесiн бұлдап, ол болмаса, бiр пәле салып, қарғанатын, әйтеуiр, бiрiн-бiрi алдаудың амалын iздеседi. Мұның қай жерiнен бiрлiк шықты.

	* * *

	Кей адам бүгiн тату, ертең қату

	Тiлеуi, туыстығы бәрi сату.

	* * *

	Жаны аяулы жақсыға қосамын деп,

	Әркiм бiр ит сақтап жүр ырылдатып.

	* * *

	Елдi билеуден адамның өзiн-өзi билеуi қиын. Жағдайы келгенде бақ көтерiп, таққа отыру бола бередi. Бiрақ соның буымен өзiн-өзi ұстай алмай, абыройын ашатындар көп.

	* * *

	Пендеде бiр iс бар - жалығу деген. Ол - тағдырда адаммен бiрге жаратылған нәрсе, оны өзi тапқан емес. Оған егер бiр iлiксе, адам баласы құтылмағы қиын.

	* * *

	Ақылы түгел, ойлы адамның баласы - осы адам баласының жалықпайтын нәрсесi бар ма? Тамақтан да, ойыннан да, күлкiден де, мақтаннан да, кербездiктен де тойдан да, топтан да, қатыннан да, көңiл аз ба, көп пе жалығады. Оның үшiн бәрiнiң айыбын көредi, баянсызын бiледi, көңiлi бұрынғыдан да суи бастайды.

	* * *

	Қаруыңның барында қайрат қылмай,

	Қаңғып өткен өмiрдiң бәрi де жел.

	* * *

	Қулық, сұмдық, ұрлықпен мал жиналмас,

	Сұм нәпсiң үйiр болса, тез тыйылмас.

	Зиян шекпей қалмайсың ондай iстен,

	Мал кетер, мазаң кетер, ар бұйырмас.

	* * *

	Жұрт - жас бала, жылатып тартып алма….

	* * *

	Қараңғылықтың бұғауы мен надандықтың кiсенiнен азат болмаған ел ешуақытта да азаттық ала алмайды. Сондықтан отаршылдықтың халыққа қарсы қолданатын ең үлкен қаруы - қараңғылық пен сол қараңғылық кiндiгiн кескен надандық деп бiлiңiз.

	Шен мен шекпен қуған бiлiмдi бола ма? Ондай жан өзiнен басқа өзгенiң де қамын жей ала ма? Өзгеге нұры түспейтiн, шапағаты тимейтiн бiлiмнiң керегi бар ма?

	* * *

	Әйтеуiр анадан тәуiрмiн ғой деме. Жаманға салысып жақсы бола ма? Жақсыға салысып жаман болады-дағы.

	Марк Аврелий

	Шалағай көзқарасты қанағат тұтпа.

	* * *

	Сен әруақытта қазiргiдей бiр көрiнiстi көресiң: адамдар некеге отырады, бала өсiредi, ауырып-сырқайды, өледi, соғысады, тойлайды, саяхат жасайды, жер өңдейдi, жағымпазданады, тәкаппарлық жасайды, қастық iстейдi, басқаның өлімін тілейді, тірлігіне көңілі тоймайды, ұнатады-сүйедi, қазына жинайды. Құрметтi лауазымдар мен таққа таласады.

	* * *

	Адамдар бiр-бiрi үшiн туылған. Демек, не бейiмдел, немесе төз.

	* * *

	Әр адамның бағасы оның ой-ниетiнiң құндылығымен анықталады.

	* * *

	Оңай түзелетiн болғаннан, iсiң дұрыс болғаны жөн.

	* * *

	Кiм сенiң жақсы, адал адам болуыңа бөгет болып отыр?

	* * *

	Өзiн сабырға жеңдiрген адам, ашуға бой алдырған адамнан күштiрек.

	* * *

	Сенi оң iсiң үшiн айыптаса, көңiлiң марқайсын.

	* * *

	Бойыңа қарапайымдылықты, парасаттылықты, ар тазалығын, байсалдылықты, кiшiпейiлдiлiктi, әдiлдiктi, тақуалықты, мейiрбандықты, сүйiспеншiлiктi, тиiстi iстi орындаудағы табандылықты жинауға тырыс.

	* * *

	Кез келген надандықтың ортақ кемшiлiгi - өзiң бiлмейтiннiң бәрiн жоққа шығару.

	Ахикар, ХII ғ. сириялық данышпан

	Бақыт күле қараған адаммен дауласпа және кемерiнен асқалы тұрған өзеннiң жағасында тұрма.

	* * *

	Аспанға тас лақтырған адамға ұқсап бақпаңыз. Лақтырған тасыңыз аспанға жетпесе де, айналып келiп өзiңiздi табар.

	* * *

	Өз iстерiңмен айналысқанда ағаш кесушiлерге ағаш айтыпты деген бiр сөздi естерiңде ұстаңдар: «Егер сендердiң қолдарыңда менiң денемнiң бiр бөлiгi болмағанда, сендер ешқашан менi құлата алмас едiңдер».

	Аристотель

	Надан заттардың өз мәнiсiне сәйкес келетiнiне таңданады және осы таңырқау бiлiм бастауы болады: данышпан, керiсiнше, заттар өзi бiлетiннен басқаша болса таңданар едi.

	* * *

	Ақыл-ой көп жерде сәттiлiк аз, сәттiлiк басым жерде ақыл-ой кем.

	А.Ф. Амиэль

	Тiлектi қанағаттандырғаннан гөрi, одан бас тартқан әлдеқайда жеңiл екенiн мен өте ертеде байқағанмын.

	* * *

	Егер өзiңе зардап келтiретiн болса, өзiңдi-өзiң талқыға салу қауiптi, егер жiгердi жасытатын болса, қиялшылдық зиян, егер күшiңдi кемiтетiн болса, мамандық жаман, мiнездi құртатын ойға бату ауыр салдар қалдырмақ.

	* * *

	Табыс, даңқ пен пайда кещелерге де келе бередi.

	* * *

	Данышпандар неғұрлым көп жиналса, соғұрлым даналық аз болады.

	Ақан серi

	Жақсыға бiтсе дәулет бақ айналар,

	Жаманға бiтсе дәулет әуейiленер.

	* * *

	Дәулетiң барда досың толып жатыр,

	Тауық көп тары, бидай шашқан жерде.

	* * *

	Көнбейдi жаман адам ынтымаққа,

	Жүрмейдi шошқа жөнге айдағанмен.

	* * *

	Не жесе ит баласы соны құсар.

	* * *

	Ақиық өнерменен түлкi алғанда,

	Соңынан шықылықтар сауысқандар.

	Мұстафа Кемал Ататүрк

	Ұлтқа қожалық жасауға болмайды. Оған тек қызмет етуге ғана болады. Ұлтқа қызмет жасай бiлген адам ғана оның қожасы бола алады.

	* * *

	Мен бiр iсте қалай табысқа жеткенiмдi ойламаймын. Бұған не кедергi болатынын ойлаймын. Сол кедергiлердi жойсам, iс өз өзiнен алға басады.

	* * *

	Тырнадан жасауыл қойсаң,

	Басыңнан қиқу кетпес.

	Тексiзден төре қойсаң,

	Жұртың мұратқа жетпес.

	(Асан Қайғы)

	Адамды адам ететiн ақша! Әлi ешқашан жарлы-жақыбай лайықты да қадiрлi болған емес.

	(Алкей)

	Әркiмдi мұқият тыңда және ең алдымен естiгенiңдi жақсылап ой елегiнен өткiзiп ал, әркiмдi тыңдап болғаннан соң, ең тәжiрибелiлерге сен.

	(Леон Баттиста Альберти)

	Егер сiз осынша ақылды болсаңыз, онда неге бай емессiз….

	(Американ мәтелi)

	Идеяның құлы болу - идеяны да, өзiңдi де өлтiру деген сөз.

	(Авентус. «Жоғалған кiтап»)

	Дүниесi аз кiсi жарлы емес, тойымсыз кiсi жарлы.

	(Ағылшын мәтелi)

	Биiкте ұшатын құстардың қанаттары ғана емес, тұмсықтары да үлкен келедi.

	(Н. Андреев)

	Асықпай, тездет.

	(Октавиан Август)

	Өзiн-өзi билей алмайтын адамды билiк етуге пайдалануға болмайды.

	(Ағылшын нақылы)

	Егер адамның бiлiмi оның ақылынан артық болса, ол өз ақылынан қайғы шегуi мүмкiн.

	(Ибн Абдал-Барр)

	Бiркелкiлiк сұрқайылықтан да қорқыныштырақ.

	(М. Алексеев)

	Ауа-райы нашар болмайды, нашар киiм болады.

	(Ағылшын мәтелi)

	Адам бойындағы жақсы қасиеттердiң тым көптiгi оның тартымдылығына керi әсер етуi мүмкiн.

	(А. Аронсон, ағылшын психологы)

	Әрекетшiл адам сияқты ойлан және ойлағыш адам сияқты қимылда.

	(Американ нақылы)

	Даналық iздеген адамды ақылды деп айтуға болады, бiрақ ол оны таптым деп ойласа есуас болғаны.

	(Альбитис)

	Үйретушiнiң бәрi шебер емес, нағыз шебер өз iсiмен жалғандықты қиратып, нәрсенiң шын мәнiне көзiңдi ашады. Бұл сирек келетiн үйлесу.

	(Айтматов Шолохов туралы)

	Қоғамда мiнезсiз адамнан өткен қауiптi нәрсе жоқ

	(Д’ Аламбер)

	Мәселенi шешуде басқалардың бәрiнен алыс тұрғандар әдетте жоғары адамгершiлiктi болып келедi.

	(Алинский)

	Ел басқарып жүрген адамның ойында әрдайым үш нәрсе жүруi керек: обал, сауап, борыш.

	(Ақсуат бидiң Сырым батырға айтқаны)

	Ә

	М. Әлiмбаев

	Көз бен қол - көңiлдiң жалшысы.

	* * *

	Күштемеген сөз көкейге тез қонады.

	* * *

	Елiң күн ғой. Күннен де биiк бар ма?

	Күннен биiк болам деп күйiп қалма.

	* * *

	Сұраған ұят емес, бiлмеген ұят.

	* * *

	Той сылтауымен тон бiтер.

	* * *

	Халық деген бейшара ғой, сойыл соғысқанда бiрге соғысады, үлеске келгенде құм асайды.

	(М. Әуезов)

	Батыр боп жауға найзаң тимесе,

	Батырлықтан не пайда.

	Бай болып халқыңа пайдаң тимесе,

	Байлығыңнан не пайда… (Әйтеке би)

	Жаулар - адамның көлеңкесi. Бұл көлеңкенiң ұзындығы осы адамның елеулiлiгiн аңғарта алады.

	(Император Әкбар)

	Жаманның қолынан жарты қасық су iшсең, мейiрiңдi қандырдым дер.

	(Ж. Әбiшұлы)

	Дау-жанжал әбден белең алған кезде де татуласу туралы ойлау керек.

	(Әзiрбайжан мақалы)

	Б

	Жүсiп Баласағұн

	Ақылмен iс қылған бек елге сүйкiмдi болады.

	* * *

	Ақылдылықпен ел биле, бiлiмдiлiкпен жұртты аузыңа қарат.

	* * *

	Жақсы адам ғана жақсы бастық бола алады.

	* * *

	Жақсы бастыққа iстiң мән-жайын бiлетiн жақсы жәрдемшi, ақылгөй кеңесшi, қолқанат қажет. Мұндай жағдайда оның iсi жанып, ол өз халқына, қоғамына, өзiне де көп пайда тигiзедi.

	* * *

	Ел билеушiлердiң ең негiзгi мiндетi - халқына адал қызмет ету, соларды бақытқа жеткiзудi ойлау, сөйткенде ғана басшы жұрттан сүйiспеншiлiк, қадiр-құрмет күте алады.

	* * *

	Басшы қабандай қайсар, қасқырдай күштi, сауысқандай сақ, қаршығадай қырағы болсын. Бастық елдi билеу, шаруашылықты ұйымдастыру туралы жазылған ғылымның негiзiн жақсы бiлуi қажет. Халықты дұрыс басқару үшiн басқару ғылымын меңгермей болмайды.

	* * *

	Адам - бұл дүниедегi қонақ, оның өмiрi өткiншi, сондықтан ол артына жақсы iсi мен жақсы сөзiн қалдыруы керек.

	* * *

	Егер қолыңнан келсе қайда да болса халқың үшiн жақсылық қыл. Сөзiң де, қылығың да жақсы болсын.

	* * *

	Адамға оның ақылы ғана дос.

	* * *

	Парасат - қараңғыдағы шырақ.

	* * *

	Бiлiктiлiк пен ақылдылық төбеңдi көкке жеткiзедi.

	* * *

	Аз сөйлесең де, аңдап сөйле.

	* * *

	Ақылды адамдардың сөзi көрiктi де, сүйкiмдi болады.

	* * *

	Ойлауы мен сөйлеуi қоса жетiлген адам ғана жан-жақты жетiлген адам.

	* * *

	Өлмей өмiр сүре бергiң келсе, артыңа жақсы iс пен iзгi сөз қалдыр.

	* * *

	Адам салқын қанды, тұрақты, жақсы мiнездi болуы керек.

	* * *

	Қайда жүрсең де өзiңдi тiзгiндеп ұста.

	* * *

	Бiреудi үйрету - өзiңнiң қайталап үйренуiң.

	* * *

	Адамға мына секiлдi қылықтар опа бермейдi. Оның бiрi - өтiрiк айтып дандайсу; екiншiсi - iшiмдiкке салыну, оған құмартып әуестену; үшiншiсі - күншiлдiк, бас араздық; төртiншiсі - бұзық жолға түсу; бесiншiсі - босқа күйiп-пiсiп ашушаң болу, адамның өзiн-өзi ұстай алмауы.

	* * *

	Шектен шыққан молшылық - не парасатты, не тәртiптi бұзады.

	Ахмет Байтұрсынов

	Дегендер «Мен жақсымын» толып жатыр,

	Жақсылығы өзiнен артылмаған…

	Бәрiнен тыныш ұйқтап жатқандар көп,

	Ұмтылып, талап ойлап, талпынбаған.

	* * *

	Отыз күн оразаның бiр айты бар,

	Әр қылған жақсылықтың бiр қайты бар.

	Базар жырау

	Мұсылманшылық кiмде жоқ

	Тiлде бар да, дiлде жоқ.

	* * *

	Өнбейтiн дауды өспейтiн жiгiт қуалар.

	Байрон

	Кiм көп бiлсе, сол көбiрек қайғырады. Ғылым бәйтерегi дегенiмiз өмiр шынары емес пе?

	* * *

	Болашақты өткен күндерден артық ешнәрсе болжай алмайды.

	Боуви

	Ақылдың аз бөлiгi ғана қажығандықтан алжиды, олардың көпшiлiгi қолданылмағандықтан тозады.

	* * *

	Өз күшiңе сенiмдi болу қосымша күш бередi.

	Буаст

	Ақиқат шырағы оны алып жүрушiнiң қолын жиi күйдiредi.

	* * *

	Ақша бәрiн жасай алады деп есептейтiн адамдар - ақша үшiн бәрiн жасаудан тайынбайтындар.

	* * *

	Үндемеу ақылдың бар екенiн үнемi көрсетпеуi мүмкiн, бiрақ ақымақтықтың жоқтығын дәлелдей алады.

	Герхард Бранстнер

	Жағымпаздық - бұл тiзе бүккен агрессия.

	* * *

	Бiз қаншалықты бiлсек, соншалықты iс тындыра аламыз. Бiлiм - күш.

	Френсис Бэкон

	Көптеген дана адамдар сөзге сараң болғанмен, жүзi жарқын.

	* * *

	Айлалылар бiлiмді жек көредi, ақкөңiлдер оған таңырқайды, ақылдылар оны пайдаланады.

	* * *

	Томаға тұйықтықтың үш түрi бар. Бiрiншiсiнде адам өзiнiң кiм екенiн бiлдiртпей, ұстамдылық пен үнсiздiк сақтайды; екiншiсiнде ол белгiлер мен шаралардың көмегiмен өзi туралы жалған түсiнiк беретiн жалтарушылықты ұсынады; үшiншiсi екi жүздiлiк, ол өзiнiң кiм екенiн бiлдiрмеуге тырысып, әдейi жасанды қылық жасайды.

	* * *

	Жоғары лауазым адамды үш нәрсенiң: мемлекеттiң немесе тақсырдың, жұрт сөзiнiң және өз iсiнiң құлы етедi; ол ендi өзiне де, өзiнiң қылықтарына да, өз уақытына да ие бола алмайды.

	* * *

	Бiз тарихтан кемеңгерлiктi, поэзиядан - шешендiктi, математикадан -зеректiктi, жаратылыс ғылымдарынан - тереңдiктi, адамгершiлiк философиясынан - байыптылықты, логика мен көсемсөзден - айтысу дағдысын үйренемiз.

	* * *

	Адамның ақыл-ойы тойымсыз. Ол тоқтай да, тыныштықта тұра да алмайды, ол үнемi алға ұмтылыста болады.

	В. Белинский

	Ең күйiнiштi ақиқат, ең ұнамды адасудан әлдеқайда артық.

	* * *

	Ғылыммен, өнермен және ғасырлар бойы өмiр тәжiрибесiмен толыққан ақыл күштi де жеңедi.

	Буддадан

	Шынында да, адамның өзiн-өзi жеңуi, өзiне-өзi тиянақты түрде тыйым сала бiлуi, өзiн -өзi көндiре бiлуi басқа бiреудi жеңуінен әлдеқайда артық.

	* * *

	Құмарлықтан артық от, ашудан артық бейнет, алдаудан өткен мұң, құштарлықтан артық телегей-теңiз жоқ.

	* * *

	Денсаулық - ұлы жеңiс, қанағат - ұлы байлық, сенiм - ең жақсы туыс.

	* * *

	Тек жамандауға немесе мақтауға тұрарлық адам жоқ, болған емес және болмайды да.

	* * *

	Өзiне лайық немесе өзiнен асып түсерлiк серiк таппаған жолаушының сапарға жалғыз шыққаны жөн.

	* * *

	Ашуды - байсалдылық, жамандықты - жақсылық, сараңдықты -жомарттық, өтiрiктi - шындық жеңсiн.

	* * *

	Шындықты айт, ашуланба. Сұрағанға азғантай болса да бер.

	* * *

	Қара қарға секiлдi арсыз, содыр, жабысқақ, ақылсыз, бұзық адамға өмiр сүру жеңiл. Ал, қарапайым, пәк, бiртоға, салқынқанды, алды-артын болжағыш таза адамға өмiр сүру қиынға түседi.

	* * *

	Қорқақтықтың белгiсi,

	Арықты да жар дейдi.

	Кертартпаның белгiсi,

	Кең дүниенi тар дейдi. (Дулат Бабатайұлы)

	Маған күнәм жазылған дәптердi берсе, «дауыстап оқы» деп бұйырса, мен күнәмдi қоямын?!

	(Сүлеймен Бақырғани)

	Жаманмен жолдас болсаңыз,

	Көрiнгенге күлкi етер,

	Жақсымен жолдас болсаңыз,

	Айрылмасқа серт етер. (Бұқар жырау)

	Салиқалы сана бер. (Бата сөз)

	Жiгiттiкте жаннан кеш те iс қыл, өлмесең кiсi боласың.

	(Билер сөзi)

	Надандық - дүниедегi озық ғылым, оған еңбексiз-ақ қол жеткiзуге болады және жанды да қайғыға батырмайды.

	(Бруно)

	Асыл iздеген оны сирек табады, есесiне iздемеген ешқашанда таппайды!

	(О. Бальзак)

	Пешканың жағдайына қарап король туралы ой пiшесiң…

	(Иосиф Бродский)

	Бiлiмдi адамдардың дарынды баласын жабайылардың iшiне жiберсеңiз, одан тағы шығады. Сондықтан жеке адам қазiргi қалпы үшiн ең алдымен қоғамға мiндеттi.

	(А. Бебель)

	Бiлу мен түсiнудiң арасында үлкен айырма бар. Бiлiмдi еске сақтаумен жинасақ, түсiну - ақыл арқылы келедi.

	(И.П. Бардин)

	Надандық - құлдық, бiлiмдiлiк - еркiндiк.

	(Беранже)

	Ырымшылдыққа қарсы жалғыз дәрi - бiлiм. Басқа ештеңе де бұл дақты адам бойынан аластай алмайды.

	(Бокль)

	Iзгi адам өтiнгеннен көбiрек жасайды, ақылды - өтiнгеннен бұрын жасайды.

	(А. Брейтер)

	Өз достарыңның арасындағы даудан гөрi, жауларыңның арасындағы дауға араласқан жақсы, өйткенi осыдан кейiн достарыңның бiрi - жауыңа, ал жауларыңның бiрi - досыңа айналатыны сөзсiз.

	(Биант, 7 ақылманның бiрi)

	Бойына тәкаппарлық лебiн кiргiзген адам, қолындағы шырағын желге тосқанмен бiрдей.

	(Камал-ад-Дин-Банаи (1453-1521), парсы ақыны)

	Еркiндiкке ие болу үшiн, оны шектей бiлу де қажет.

	(Эдмунд Берк)

	Бiлгендi жасағаннан гөрi, не iстелiп жатқанын бiлген әлдеқайда маңызды.

	(Боэций (480-524), Рим философы)

	Кереметтi күту орыс халқының осал жерiнiң бiрi.

	(Н. Бердяев)

	Егер еркiндiктен бiр тұтам кесiп алсақ, онда бар еркiндiк осы тұтамға көшедi.

	(М. Бакунин)

	Ұлы iстер бiрден iске аса қоймайды.

	(Луи Бонапарт)

	Кiм тез арада өз бастықтарының үстiнен қарайтын бастық болғысы келсе, сол адамның мансабы өз қарамағындағылардың қарауына түсуiмен аяқталуы мүмкiн.

	(Вилав Брудзиньский)

	Бiр нәрсенi өзiң ойлап табу инемен құдық қазғандай. Бiрақ басқаның ақылымен өмiр сүрсең, онда ешнәрсе iстей алмайтының анық. Өзгелер салған iзбен жүрме. Бұл жүз пайыз сәтсiздiкке ұшыратады.

	(Андрей Михайлович Будкер, академик)

	Күштiлерден қайыр күтпе. Кезi келген сәтте өздерi-ақ жарылқай салады.

	(Михаил Булгаков)

	Өз пiкiрiңiзден бас тартыңызшы - сiзбен бiрден келiсе кетедi.

	(Томас Бер)

	Күштiлер өзiнен-өзi қорғануды қажет етедi. Үш жыл қатарынан тәулiгiне 15-16 сағаттан қалжырататын еңбек iстеуге жол беруге болмайды. Тiптi бұл iзгi, патриоттық сезiмнен болса да дұрыс емес. Бiр адамның бiтiрерi шамалы. Адамға одақтастар, пiкiрлестер, серiктестер керек. Көп болған сайын жақсы. Адам күшi шектеусiз емес екенiн түсiнетiн уақыт жеттi.

	(Геннадий Бочарев)

	Егер сiз бiрден жұмысқа етене араласып кетпесеңiз, онда өзiңiздi бiртiндеп уақыт тауып, адамдармен танысатыныңыз жөнiнде жұбата бастайсыз. Бiрақ сiз мұны iстемейсiз.

	(Дэвид Бреммер, фирма директоры)

	Батылдық - бақыттың жартысы.

	(Башқұрт мақалы)

	Қарама-қарсылықтар - қайшылықтар емес, олар - толықтырушылар.

	(Нильс Бор)

	Күн астынде еш жаңалық жоқ, - дейдi Сүлеймен. Платон «бiлiм атаулы естелiк қана» десе, Сүлеймен «жаңаның бәрi ұмытылған ескiлер ғана», - дейдi.

	(Френсис Бэкон)

	В

	Вольтер

	Табандылық дегенiмiз ақыл ерлiгiнiң қолданылуы, ол қайраттылықты бiлдiредi. Қыңырлық, керiсiнше, соқырлық.

	* * *

	Мен сiздiң пiкiрiңiзбен келiспеуiм мүмкiн, бiрақ мен сiздiң оны айту құқығыңыз үшiн өмiрiмдi қиюға дайынмын.

	* * *

	Адамдар өз тiршiлiгiнде тәртiпке айналып кеткен кейбiр қылықтарының ұят екенiн сезiнбейтiн болып кетедi.

	* * *

	Бiреулер алдыңғы қатарда пайдасыз болғанмен, екiншi қатарда жарқырап көрiнедi.

	Леонардо да Винчи

	Сiздiң қателерiңiздi көрсететiн дұшпаныңыз, оларды жасыратын досыңыздан әлдеқайда артық.

	* * *

	Бiрнәрсе туралы айқын бiлмейiнше, оны ұнатуға да, жек көруге де болмайды.

	* * *

	Кез келген таным ақыл үшiн әрдайым пайдалы, өйткенi ол пайдасыздан арылтып, жақсыны сақтай алады.

	Эеро Ваутилайнен

	Мақсатқа ұмтыл, бiрақ бүгiнгi күнмен өмiр сүр.

	* * *

	Жұмысқа ынталану - өмiрге ынталанудың бiр бөлiгi.

	Вовенарг, француз ойшылы

	Басқаларды бағындырмас бұрын өзiңдi-өзiң бағындыр.

	* * *

	Басқалардан басым ететiн кез келген артықшылықты соған қол жеткiзгендегi жiгер-күшiңдi сақтай тұрып қана ұстап қалуға болады.

	* * *

	Ақыл бiлiмдi алмастыра алмайды.

	* * *

	Адамгершiлiк болмай, әдiлдiк болмас.

	* * *

	Егер ойды қарапайым сөздермен айта алмасақ, онда оның түкке тұрғысыз болғаны, сондықтан оны лақтырып тастаған жөн.

	* * *

	Табыс бiзге көп нәрсе сыйлайды, бiрақ шын достарды кездестiрмейдi.

	* * *

	Зұлымдыққа қарсы шықпас бұрын, оны туғызған себептердi жоя алатыныңызды салмақтап алыңыз.

	* * *

	Адалдығына ақы талап ететiн адамның ар-намысын жоғалтуы басқалардан жиiрек.

	* * *

	Құлдыққа қарағанда тiптi соғыстың да зардабы аз. Құлдықтың адамды қорлайтыны сонша, ол өзiнiң бұғауын ұната бастайды.

	* * *

	Ұлы адамның қолға алатын iсi де ұлы, өйткенi ол iстiң ұлылығын бiледi, ал ақымақ - оның қиындығын бiлмейтiндiктен ақымақ.

	* * *

	Күштiң айлакерлiктен басым түсуi оңай. Айлакерлiктiң жетер жерi -күш қолданбай басқара бiлу.

	* * *

	Бiздiң өзiмiз сенбейтiн нәрсеге басқаларды сендiре алатын сияқты үмiтпен алдануымыз ақымақтық.

	* * *

	Күштi әрқашанда әлсiздi табаны астында ұстайды, бұл ереже патшаларға да, тұтас халықтарға да, жеке адамдарға да тән. Сонымен бүкiл ғаламда зорлық-зомбылық үстемдiк етедi, өзiмiз әдiлдiгiн көрiнеу айыптайтын осы тәртiптен ең ортақ, бастапқы және өзгермейтiн табиғат дамуының көрiнетiнi де сондықтан.

	* * *

	Бодандары өз патшаларына тыңдағаннан да артық жағымпазданады. Қол жеткiзгеннен ләззат алудан гөрi бiр нәрсеге қол жеткiзуге ынтықтық әрқашан алда болады.

	Джек Вульфорд

	Қошаметтеп мадақтау алдында сабыр сақтай алатын адамдар саусақпен санарлық.

	* * *

	Егер сен санаңмен санаспасаң, ол сенен мiндеттi түрде кек қайтарады.

	* * *

	Егер ағаш саған өз көлеңкесiн, жемiсi мен гүлдерiн ұсынса, шынымен-ақ сенде алғыстың орнына оны жерден қопарып өзiңмен ала кету ниетi болар ма екен.

	(Васиштха, үндi данышпаны)

	Жұлдыздар қараңғыда ғана көрiнедi.

	(Витело, ХIIIғ.)

	Балға ара құмартады бiлемiн,

	Өлiм келер, күңiренермiн, күлмеспiн.

	Шындық, өсек, кiтап сөзiн… бiлемiн

	Бiлем бәрiн, тек өзiмдi бiлмеспiн.

	(Франсуа Вийон, ХV ғасырдағы француз ақыны)

	Амал-айла туралы алауыздықтарда мақсаттағы алауыздық бұғып жатады.

	(Макс Вебер, социолог)

	Шөл - судың болуына таптырмас дәлел.

	(Франц Верфель, австрия жазушысы)

	Жан дүниеңе қорғасындай батқан салмақтан құтылғыңыз келе ме? Қызбаланбаңыз! (В.Веденков)

	Оңбағандарды iздемеңiз. Оңбағандықты жақсы адамдар да жасайды.

	(Ал. Вампилов)

	Шындықтың мәнiсi де мынада: тiптi адасқанның өзiнде де ойлағаныңды айту керек.

	(Юрий Власов)

	Г

	Максим Горький

	Ең қасиеттi нәрсе - адамның өзiне -өзi наразылығы.

	* * *

	Әр күндi кiшкентай өмiр деп қарау керек.

	* * *

	Сөздi iске айналдыру iстен сөзге көшкеннен әлдеқайда қиын.

	* * *

	Әр адамның көңiл түбiнде сылдырмақ бар, егер оған тиiп кетсек, адам өзiндегi ең жақсы әуенмен сыңғырлай жөнеледi.

	* * *

	Адамдар не iстесе де, олар сайып келгенде өзiнiң ыңғайлы орналасуын тiлейдi.

	* * *

	Көпшiлiгiмiздiң тiрлiгiмiз тарақандiкi сияқты, яғни өмiр бойы жылы жерде отырып, мұртшаларын қимылдату, нан жеп, кiшкене тарақаншаларды қаптату.

	* * *

	Бақыт дегенiмiз адамның өзiмен-өзi бейбiт өмiр сүруi. Бұл да адал тiрлiк iстегенде келедi.

	* * *

	Адамның өзiне-өзi ұнағысы келудi қатты қалағаны жақсы емес, өйткенi оған: мен ақымақ емеспiн бе деген ой маза бермейдi.

	* * *

	Бiз достарды бәтеңке таңдағаннан да нашар таңдаймыз.

	* * *

	Адамдар жалпы өзiн қоршаған ортаның мәнiсiне көп бара бермейдi. Көрген нәрсенiң мағынасын ойлануға уақыт таппайды, күйбең тiршiлiктiң тұтқынында өмiр сүредi, өзiнiң биологиялық қажеттерiн, өзiнiң өркөкiректiгiн қанағаттандыру жайын ғана ойлайды және өмiрде жылы орын табуға ұмтылады.

	* * *

	Терең бiлiм болмаған жерде сәуегейлiк орын алады, ал он жорамалдың тоғызы – қате.

	Бальтасар Грасиан

	Ұмыту - кек алудың тәуiр түрi, ол дұшпаныңның қимылы түкке арзымайтынын дәлелдейдi.

	* * *

	Жоғары iзгiлiктiң белгiсi - бүкiл әлемдi оны өзiмiз алғаш көрген күйде қалдыру жөнiнде қиын шешiмге келуге жету.

	* * *

	Кез келген көңiлсiз жайдан мағына iздеу - мәнiнен айрылған iспен тең.

	* * *

	Шындықтың бәрiн айта беру керексiз: бiрiн - өзiң үшiн, екiншiсiн өзгелер үшiн айтпа.

	* * *

	Әңгiмелесуде шешендiктен гөрi ақылдылық маңыздырақ.

	* * *

	Басқалар адамды қаншаға бағаласа, олардың өздерінің құны да сонша.

	* * *

	Өзiңдегi барды бiрден көрсетпе - ертең ешкiмдi таңдандыра алмай қаласың.

	* * *

	Әркiмнiң көңiлiн табарлық кiлтiн бiл. Адамдарды басқара бiлу өнерiнiң мәнiсi сол.

	* * *

	Саған алғыстан гөрi, өтiнiш айтсын: тәуелдiлер сыпайылардан пайдалырақ.

	* * *

	Әңгiме арнасын өзгерту - қабыл алмаудың сыпайы түрi.

	* * *

	Шырақ неғұрлым жарқырап жанса, соғұрлым тез сөнедi.

	* * *

	Бiрден бас тартпа, көңiлi бiртiндеп қалсын.

	* * *

	Ақылдылардың ережесi - бастағанды аяқтау басқаша болған жағдайда ережеге қарсы жүру.

	* * *

	Iстiң ақырын ойла, әңгiме әдемi бастауда емес, табысты аяқтауда.

	* * *

	Кейбiр адамның мiнезi iшiне алғаш құйылған сұйықтың исi сiңiп қалатын ыдысқа ұқсайды.

	* * *

	Жаман айтсаң, одан зорын естiрсiң.

	* * *

	Бiреулер iстерiн iстеп алып ойланады - құдды сәттiлiк емес, ақталу iздегендей.

	Гете

	Өжеттiкке үйрене алмайсың, одан жаңыла да алмайсың.

	* * *

	Көп ойланған кiсi әрқашан жақсы шешiм таба бермейдi.

	* * *

	Бiр проблеманың шешiмiнен екiншi проблема туындайды.

	* * *

	Майдалардың арасында жүрсең, ұсақтайсың. Ал iрiлердiң арасында өзiң де өсесiң.

	* * *

	Әдетте қайшы пiкiрлердiң арасында ақиқат жатады деп есептеледi. Мүлде олай емес! Олардың арасында проблема жатады.

	* * *

	Сенiм - танымның бастауы емес, мұраты.

	* * *

	Үйрету де керек, бiрақ көтермелегенге жетпейдi. Үйретiп ұялтқаннан кейiн көтермелеу, жаңбырдан соңғы шуақ секiлдi.

	* * *

	Жеке адам өзiн тұтастың бiр бөлiгi ретiнде сезiнуге батылы барғанда ғана бақытты болмақ.

	* * *

	Ешбiр iске аста-төк салтанатпен кiрiсуге болмайды. Тек бiткен iстi ғана салтанатпен атап өтуге болады.

	* * *

	Түсiнiк дегенiмiз тәжiрибенiң қорытындысы, идея - оның нәтижесi: алғашқыны қорыту үшiн парасат, екiншiнi түсiнуге - ақыл керек.

	* * *

	Бiлу аз, оны қолдану керек.

	* * *

	Ақиқатты iздегенге адасу да жат емес.

	* * *

	Әрекетшiл надандықтан өткен жаман нәрсе жоқ.

	Өзiң ойлап тапқан керемет-ақ, бiрақ басқаның тапқанын бағалай бiлу осыдан осал ма?

	* * *

	Адам әрдайым өзiнде жоққа ұмтылады.

	* * *

	Мiнез деген әркiмнiң бет-бейнесiн көрсететiн айна.

	* * *

	Көптеген адамдардың ақиқатқа қарсы шығатын себебi, олар оны мойындаса өздерi құриды.

	Махатма Ганди

	Ерiксiз пайда болатын ой ақылдың сырқаты, оны ауыздықтау ақылды ауыздықтағанды бiлдiредi және бұл желдi ауыздықтағаннан да қиынырақ.

	* * *

	Мәңгiлiк ақиқаттар өздерiнiң мәңгiлiк екендiгiне қарамастан үнемi еске түсiрiп отыруды қажет етедi.

	* * *

	Егер бiз өзiмiздiң барлық мiндеттерiмiздi орындасақ құқықтарымызды көп iздемеймiз. Ал өз мiндеттерiмiздi орындамай, құқықтарымызға ұмтылар болсақ, олар бiзден шалғайда жылтыраған шамдай алыстай түспек.

	* * *

	Жек көрудi - махаббатпен, жалғандықты - шындықпен, зорлықты -шыдамдылықпен жеңу керек.

	* * *

	Зорлық шын мәнiнде iшкi әлсiздiк сезiмнiң белгiсi.

	* * *

	Үнемi жетiлуге ұмтылу - әркiмнiң құқығы. Ол - оның жеке наградасы.

	Гораций

	Көп уәде сенiмдi азайтады.

	* * *

	Iстiң басталғаны - жартылай iстелгенi.

	* * *

	Ашулану - аз уақытқа есуас болу деген сөз.

	* * *

	Қате жiберiп қоймаудан үрейлену екiншi қателiктi тудырады.

	* * *

	Өзiңе иелiк ететiн құштарлықтарыңды бағындыра алмасаң, оларға ие бол.

	* * *

	Қателiксiз адам жоқ. Кiмде қателiк аз болса, соларды жақсылар қатарына жатқыз.

	* * *

	Кiмге не айтып жүргенiңдi ойлана жүр.

	Виктор Гюго

	Әр адамның үш мiнезi бар: бiрiншi - оған телiнетiн мiнез, екiншi -оның өзiне телитiн мiнезi, үшiншi - оның жүзiндегi нақты мiнезi.

	* * *

	Бiлiмсiздiк - бұл ымырт, оны жамандық кезiп жүредi. Көшенi жарықтандыруды ойласаңыздар, мархабат, ең бастысы ақыл-ойды ағартуды ойласаңыздар екен.

	* * *

	Жеңу - ақымақтың iсi. Жеңу емес, сендiру керек - даңққа лайық iс мiне осы.

	* * *

	Арманшыл өз арманынан күштiрек болуы керек.

	* * *

	Бар қайғыдан құтқарар жалғыз дәру - ақыл мен жанның қызметiн арттыру, бұған бiлiм алудың шеңберiн кеңейту арқылы қол жеткiзiледi.

	Галилей

	Менiңше, дүниеде надандардың бiлiмді жек көруiнен өткен жек көру жоқ.

	* * *

	Дүниедегi ұлы нәрселердiң ешбiрi құштарлықсыз жүзеге аспайды.

	Герцен

	Идея пiсiп жетiлгенде, ол адамдарды өзiне байқатпай баурап алады.

	* * *

	Ақылды тоқтатып, оған: әрi қарай зерттеме дей алмайсың.

	Николай Грибачев

	Егер бiреу саған ақылдысың десе, ал сен оған сенсең, демек саған шындықты айтпағаны.

	* * *

	Сөздiң күшi - ойдың күшiнде. Баста болмаған нәрсе, тiлге де оралмайды.

	Гельвеций

	Адамдар бақытының мәнiсi олардың iстелуi тиiс нәрсенi iстеудi ұнатуында.

	* * *

	Егер ағашты ұзақ иiп ұстаса, ол өзiнiң серпiндiлiгiн жоғалтады.

	* * *

	Қорқыныш пен бақытсыздық адамдарды қатыгез етедi.

	* * *

	Адамдарға ұнағың келе ме? Олардың ақылын бағалай бiл.

	* * *

	Қалаған нәрсесiнiң бәрiне қол жеткiзген кiсi өз қалауы тиiс шамадан артық тiлейдi.

	* * *

	Адасу әрқашан өзiне - өзi қайшы келедi, ақиқатта ешқашан мұндай қайшылық болмайды.

	* * *

	Ешнәрсе бiлмейтiн адам бiртiндеп үйренiп алады; оны ынталандыру қажет. Ал жалған бiлiмнен сусындап, өз ақылын жоғалтқан кiсiнiң ақымақтығы өзiне тым қымбатқа түседi, одан бас тарта да алмай қалады.

	* * *

	Адасудың мыңдаған түрi бар. Ақиқат керiсiнше, жалғыз да қарапайым.

	* * *

	Ақиқат уақытша адасудың көлеңкесiнде қалуы мүмкiн, бiрақ ерте ме, кеш пе оның сәулесi түнектi түрiп шығады.

	* * *

	Белгiлi ақиқаттарды түсiне алған ақыл белгiсiз ақиқаттарды табуға да жетедi.

	* * *

	Егер бiреу бiлiмдi адамдардың ортасында болуға ұмтылса, егер ол өзiнен ақылдырақ адамдардың ортасында өмiр сүрсе, бұдан оның көзi қарақты бола түседi.

	* * *

	Данышпан адамды кiсi өлтiрушiге қарағанда көбiрек қудалайтын себебi, соңғының жаулары өлген адамның туыстары ғана, алғашқының жаулары - оның барлық отандастары.

	* * *

	Халықтар бақытсыздығының тарихын зерттеген кез келген адам жердегi бақытсыздықтың басым бөлiгi надандықтан болатынына көзiн жеткiзедi.

	* * *

	Бақытты болу үшiн бiздiң бақытымызға әрқашан бiр нәрсе жетпей тұруы тиiс.

	* * *

	Адамгершiлiктi адам дегенiмiз кiм? Ол өзгенiң бақытсыздығын өз бақытсыздығындай көретiн адам.

	* * *

	Мен көптеген қабыршақтарды көрдiм, олардың iлуде бiреуiнен ғана iнжудi кездестiрдiм.

	* * *

	Айқын идеялары бар адам қарапайым тiлмен сөйлесе де болады, жұртты алдағысы емес, оларды үйреткiсi келген адам солардың тiлiнде сөйлеуi тиiс.

	* * *

	Бұл дүниенiң күштiлерiнiң арасында әдiлетсiздiк iстемеген адам жоқ.

	* * *

	Ағаш отырғызған кiсi оның көлеңкесiнде сирек демалатыны сияқты, құрметке лайық адам оны сирек көредi.

	* * *

	Алоэ өсiмдiгi барлық халықтар үшiн ғылым жасампаздығының нышаны бола алады. Оған тамыр жаю үшiн жүз жыл керек, дiңiн нығайтуға да осынша уақыт кетедi, тағы бiр ғасырдан соң ол гүлiн шашады да бiрден солғын тартады.

	* * *

	Даңқ пен ақиқатқа немқұрайды қарау көңiл мен ақылда тоқырау туғызады. Өз басшыларының басқару нысанымен немесе ақымақтығымен селқостықтың осындай дәрежесiне жеткен халықта не iрi дарын иесi, не iрi тұлға болмайды.

	* * *

	Билiк басындағылардың әдiлетсiз шешiмдерiне көрсетiлген қарсылық көбiнесе ең үлкен қылмыс деп саналады.

	* * *

	Мемлекет неғұрлым рақымсыз болса, неғұрлым ондағы адамдардың жаны азғындап, қорлануға мәжбүр болса, олар өз тиранына махаббат туралы көбiрек айтатын болады.

	* * *

	Адамдар өздерi жұрт алдында уағыздауға мәжбүр болып жүрген көзқарастарға бiрте-бiрте сене бастайды.

	* * *

	Бiр мезгiлде әрi әдiл, әрi құдiреттi болу мүмкiн емес дерлiк.

	Грегори

	Шыншылдық, шыдамдылық, жауапкершiлiктi сезiну, қисынды ойлау, тәртiп және дербес жұмыс iстеуге ұмтылу әр адамға шырай беретiн осы қасиеттер мiндеттi түрде ғылыми жұмыстарда өз көрiнiсiн табуы тиiс.

	* * *

	Адам неғұрлым аз бiлсе, соғұрлым өзiне разы болады.

	* * *

	Бiздегі қоғам қайраткерлері мен басшылар күн сайын баспасөзде ғана емес, сондай-ақ әдебиетте де қарапайым ғылыми ақиқаттарды бiлмейтiнiмен ерекшеленедi.

	* * *

	Өзiмiз отырған орын емес, жүрiп бара жатқан бағытымыз маңызды.

	* * *

	Шөп өскен соң өзiне жақсы болады деп үмiттенген едi, бiрақ өсе келе өз салмағынан бүгiлiп қалды.

	(Хаммам ибн Галиб, 641-732)

	Мен басымды жоғалтамын деп қорықпаймын, келбетiмнен айрыламын ба деп қорқамын.

	(Геббельс)

	Егер сiз iскерлiк қасиетi жағынан өзiңiзден төмен адамдарды қызметке алсаңыз, бұл сiздiң олардан төмен екенiңiздi көрсетедi.

	(Р. Г. Грант)

	Габой мен кларнет түрлi үн шығарады, ал егер олар бiрге ойнаса, олардың ешбiрiне тән емес әуез шығады, бiрақ бұл олардың даралығын бұзбайды.

	(Кэрол Гиллиган, психолог)

	Қайсыбiрiмiз өзiмiздi егер басқаның орнында немесе қызметiнде отырсақ көп жақсылық iстей алатындай көремiз. Бұл - бар бәленiң бастауы.

	(Н.В. Гоголь)

	Бiз iсiмiздiң өзiмiзден үлкен екенiне және бiздiң өмiрiмiзге қарағанда әлдеқайда ұзақ өмiр сүретiнiне кәмiл сенемiз.

	(Ван Гог)

	Өз қорғаушысын таппайтын соншама ерсi адасу болмайды.

	(Голдемит)

	Менiң көруге, естуге және зерттеуге болатын нәрсеге бүйрегiм көбiрек бұрады.

	(Гераклит)

	Адамдардың қалың бұқарасы кiшкентай өтiрiкке қарағанда, үлкен өтiрiктiң құрбаны болуы жеңiл.

	(Гитлер)

	Ақыл қалғыса, жауыздық туындайды. (Гойя)

	Ғылым мен техниканың дамуы - бұлтартпайтын процесс, оны тоқтата алмайсың. Ядролық бомбаға қарсы антибомба табылады, ракетаға қарсы антиракета ойлап шығарылады және осылай жалғаса бередi.

	(Э. Геллер, сутегi бомбасының «әкесi»)

	Өз бойынан бiр нәрсенi жақсы жағына өзгерте алатын күштi сезiнген адам билiкке ұмтылуы тиiс. Билiк деген халықтың саған көрсеткен жоғары, ұлы сенiмi. Бiрақ соған және сенi осы билiкке әкелген халыққа лайық бол.

	(Станислав Говорухин)

	Өмiр - сәттiлiкке қарағанда сәтсiздiк озық оқытушы болатын мектеп.

	(С. Гренадский)

	Еш нәрсе бiлмейтiн адам, ештеңеге күмәнданбайды.

	(Кот Грэйв)

	Гейтстiң шағымы: егер сiз досыңызға бақытсыздықта көмектессеңiз, ол сiздi келесi қырсықта алдымен еске алатын болады.

	Гамперсон заңы: қалаған нәтижеге қол жеткiзудiң ықтималдығы тiлектiң күшiне керi байланыста болады.

	Гамильтонның ыдысты жуу ережесi: сiз тырнап кетiруге тырысқан дақ әрқашан арғы бетiнде болады.

	Гришмен парадоксi: трубка ақылды адамға ойлануға уақыт бередi, ал ақымаққа бiрдеңенi ауызға салып тұру үшiн ғана керек.

	Ғ

	Расұл Ғамзатов

	Кiшкентай кiлтпен үлкен сандықты ашуға болады.

	* * *

	Өткенге тапаншадан оқ атсаң, болашақ саған зеңбiректен оқ жаудырар.

	* * *

	Бақыт дегенiмiз бақытсыздықтан аулақ жүру дағдысы.

	* * *

	Қанжарды шығаруға асықпа, оның орны қынапта. Тағы бiр жай: қанжар сенде ғана емес, басқада да бар екенiн ұмытпағайсың, жоқ болғанның өзiнде, ол оны табады.

	* * *

	Абайшылдық - шабандық емес, сол сияқты жедел шешiмдердiң бәрi шапшаңдық емес.

	* * *

	Аштық - үрейлi нәрсе, соқыр немесе керең болу жаман, бiрақ жалғыздық одан да ауыр.

	* * *

	Заңдардың орындалмауы мемлекеттiң қауқарсыздығы мен қоғамның кеселдiгiн көрсетедi.

	Д

	Достоевский

	Өз сенiмiне сәйкес жүрiп - тұратын адамды парасатты адам деп ойлай салмаған жөн. Оның сенiмдерi парасатты ма - соны тексеру керек.

	* * *

	Бүгiнгi күн сен үшiн соңғы күн сияқты етiп өмiр сүру керек.

	* * *

	Адам - жұмбақ. Оны шешу керек, ол жұмбақты өмiр бойы шешер болсаң, онда уақытым кеттi деп өкiнбе.

	Халиль Джебран

	Өзгенiң ғана кемшiлiктерiн көре бiлгеннен жаман кемшiлiк бар ма?

	* * *

	Тәкаппар болу - өзiңе қажеттiден аз алу деген сөз.

	* * *

	Жомарттық дегенiмiз қолдағы нәрсенi бөлiсу деген сөз емес, өзiңе аса қажет нәрсенi өзгеге беру.

	Демокрит

	Өз ақылы туралы жоғары пiкiр ұстанған адамды үйреткiсi келген адам уақытын босқа жоғалтар.

	* * *

	Iс бiткен соң емес, оған кiрiспес бұрын ойлан.

	* * *

	Адамның сыртқы сұлулығы, егер ол ақылмен толықпаса, жануардыкiне ұқсайды.

	* * *

	Бақытсыздықта борышына адал болу - ұлы iс.

	* * *

	Бәрiн бiлуге ұмтылсаң, барлығынан мақрұм қаларсың.

	* * *

	Адамдар жақсылықты басқара алмаған және оны тиiстi дәрежеде пайдалана алмаған жағдайда, ондай жақсылықтан жамандық туындайды.

	* * *

	Нашар азаматтар өздерi алған құрметтi қызметке неғұрлым лайықсыз болса, олар соғұрлым ақымақ әрi тұрпайы бола түседi.

	* * *

	Байлық пен ақиқат барлық адам үшiн бiрдей, бiрақ одан ләззат алу барлық адам үшiн бiрдей емес.

	Уильям Джемс, американ психологы

	Бiз көңiлдi болғаннан күлмеймiз, қайта күлу бiздiң көңiл қошымызды келтiредi.

	* * *

	Бiр сәтке көзiн тайдырып әкету сiздiң ұсынысыңыз алдыңыздағы адамның талғамынан шықпағанының сенiмдi белгiсi бола алады және сiздiң ұсынысыңыз қабылданбайтынын бiлдiредi.

	* * *

	Ашуға бой алдырмас бұрын онға дейiн санаңыз, сонда ол сiзге жөнсiз көрiнедi.

	Джон Дьюи, американ философы

	Елеулi болуға ұмтылу - адамзат баласының қозғаушы күшi.

	* * *

	Адамдарда құлшыну туғызуды өз бойымдағы ең басты қасиет дер едiм және адам бойындағы жақсы нәрсенi дамытудың ең дұрыс тәсiлi -оның құндылығын мойындау мен көтермелеу деп ойлаймын.

	Дизраэли

	Кiсiмен ол туралы сөйлесiңiзшi, ол сiздi сағаттар бойы тыңдаудан жалықпайды.

	* * *

	Тәжiрибе - ойдың жемiсi, ал ой - әрекеттiң нәтижесi.

	* * *

	Пайда болған мүмкiндiктi қашан пайдалану керектiгiн бiлу қаншалықты қажет болса, одан қашан бас тарту ұтымды болатынын көре бiлу де соншалықты маңызды.

	Томас Джефферсон

	Сiзге өмiр даналығын ұсынамын:

	- бүгiн iстеуге болатынды ертеңге қалдырмаңыз;

	- өзiңiз iстей алатын нәрсе үшiн басқаны мазаламаңыз;

	- қолға ұстамайынша ақшаңызды жұмсамаңыз;

	- қажет емес нәрсенi арзан болғаны үшiн сатып алмаңыз; бұл сiзге одан да қымбатқа түседi;

	- аш-жалаңаш болсаңыз да, кеудеңiздi биiк ұстаңыз;

	- аз жегенiңiз үшiн ешқашан өкiнбеңiз;

	- тартымды iс оңай iстеледi;

	- ешқашан болып көрмеген бақытсыздықтар бiзге қаншама қайғы әкеледi;

	- бар нәрсенi олардың ең жеңiл жағынан қабылдаңыз;

	- егер ашуыңыз келсе, бiрнәрсенi айтпас бұрын онға дейiн санаңыз, ал егер қатты ашулансаңыз жүзге дейiн санаңыз.

	* * *

	Мынаны аксиома деп ойлаңыз: азаматтар өз үкiметiне бақылау жасай алмайтын жерде әрқашан қасқырға қой бақтырған қоғам пайда болады. Бұл мүлде даусыз жай.

	* * *

	Тiптi, бұл, үкiметтi жартылай әлсiретсе де, азаматтар неғұрлым еркiн болатын басқару нысанын ең озық басқару нысаны деп санаймын. Осы себептен құдiреттi үкiметтiң нашар болып шығатыны сөзсiз, өйткенi ерте ме, кеш пе ол өзiн құрған азаматтарға қызмет етуден қалып, олардың қожасына айналады.

	* * *

	Адамдарды аз уақыт нашар басқаруға немесе алдауға болады, одан кейiн шындыққа жол ашық жерде, адамдар жалған әрi зиянды нәрседен бас тартуды үйренедi.

	* * *

	Демократиялық қоғамның iргелi қажеттерiнiң бiрi - халықтың бiлiмдiлiгi. Тирандық басқару әрдайым надандықтың есебiнен гүлденiп келдi. Қараңғылық салтанат құрған жерде адамдар ешқашан еркiн болған емес. Тек бiлiм шұғыласы ғана үйреншiктi нанымдарға соққы берiп, адам ақылының қабылеттерiн өзiн-өзi басқаруға босата алады. Егер ұлт бiр мезгiлде надан әрi еркiн болуды қаласа, ол ешқашан болып көрмеген және болмайтын нәрседен үмiттенген болып шығады.

	Жалпы халықтық бiлiм алуды демократияның өмiр сүруi үшiн ғана емес, сондай-ақ адам өзiнiң ақыл-ой шеңберiнiң кеңеюуiмен сезiнетiн бақыт үшiн де қолдану керек.

	* * *

	Әр адам өзiнiң сенгiсi келген нәрсесiне сенiп, бас игiсi келген нәрсесiне бас исiн, сенгiсi келмегенге сенбесiн және бас игiсi келмегенге бас имесiн.

	Дидро

	Тек үлкен құштарлықтар ғана адам жанын ұлы iстерге жiгерлендiре алады. Оларсыз адамгершiлiк өмiрде де, шығармашылықта да мән қалмас едi.

	* * *

	Бақыт құсын қуыңыз, бiрақ оны ешқашан қолыңызға қондырмаңыз, әйтпесе сiз оның өз тiлегiңiзге сәйкес келмейтiнiне көзiңiз жеткен соң, зерiгудiң құрбаны болуыңыз мүмкiн.

	* * *

	Ақылды адамға ақымақтың кейпiн қабылдау қаншалықты қиын болмайтыны сияқты, ақымақтықты ақылдылықтың бейнесiне жасыру соншалықты жеңiл.

	* * *

	Заттың қандай болу керектiгiн бiлу ақылды адамды сипаттайды; заттың iс жүзiнде қандай екенiн бiлу тәжiрибелi адамды көрсетедi; оларды қалай жақсыға өзгертудi бiлу данышпан адамды бiлдiредi.

	* * *

	Тирандыққа, азғындыққа, құлдық ұрушылыққа және қайырымдылықтың қауқарсыздығына қарамастан, барлық жерде өзiнiң принциптерiне сәйкес өмiр сүрiп, дүниеден өтетiн iзгi адамдар табылады. Бiрақ, мойындау керек, олар сирек кездеседi.

	* * *

	Адамдар жарамсақ өтiрiктi шелектеп iшiп, өздерiне ұнамсыз шындықты тамшылап қабылдайды.

	* * *

	Тiлек ерiктен туады дейдi, бiрақ дұрысы керiсiнше, ерiк тiлектен туындайды.

	* * *

	Есте сақтау қабiлетi күштi адамдарда үлкен ақыл болмайды.

	* * *

	Мен әркiмге өзiнше ойлануға мүмкiндiк беремiн: бастысы менiң өзiмше ойлануыма мұрсат берсiн.

	* * *

	Табиғат наразы жағдайда жүретiндерге ұзақ өмiр бермейдi. Шымыр, сезiмталдығы төмен, топастау келген, жолы болғыш, орташа талғамдылар әдетте ұзақ жасайды.

	* * *

	Ақылдың өз нанымдары бар, сезiмде - сенбеушiлiк, жаттауда - шек, қиялда - алдамшы тәжiрибе, аспаптарда - ақаулар бар. Құбылыстар шексiз, себептер жасырын, формалар өтпелi болуы мүмкiн. Бiздегi және бiзден тыс табиғаттың осынша кедергiсiне қарсы бiзден тек шабан тәжiрибе мен шектеулi ой өрбiту бар.

	* * *

	Ар ақшадан қымбат дейдi, бiрақ арын сақтаған адамда дүние жоқ және, менiң байқауымша, бiздiң уақытымызда ақшасы барлар абыройды қажетсiне қоймайды.

	* * *

	Ұлы мүмкiндiктер әркiмде болады, бiрақ көпшiлiгi олармен кездескенiн сезбей қалады. (Даннинг)

	Өзiң шығарған заңға шыдай бiл.

	(Судья Дюмуленнiң сотқа тартылған француз

	канцлерi Поэтке айтқаны)

	Түзу жолмен баяу қозғалатындар бұралаң жолмен жүргендерден едәуiр ұзақ жүредi. (Декарт)

	Адамдар өздерiнiң жүрiс-тұрысында ненi басшылыққа алады? Өз қажеттiктерiн!

	(Дюков)

	Надандықтың үш түрi бар: ештеңенi бiлмеу, бiлгендi бұрыс түсiну және бiлу керектi бiлмеу. (Дюкло)

	Ешкiм де бiздiң бәрiмiз бiрге бiлетiндей көп бiлмейдi.

	(Даниядағы қалалық ратушадағы сөз)

	Әркiм өзiнiң шамасы келетiн iстi қолға алуы керек, әйтпесе жүктелген iстiң ауырлығынан шаңға аунап қалу қиын емес.

	(Данте)

	Оркестрге дирижерлiк етiңiз, бiрақ аспапта ойнамаңыз. Егер сiзге қобызшы керек болса, iздеп табыңыз, қажет болса үйретiңiз, бiрақ дирижерлiк таяқты тастай салып, қобызда ойнауға асықпаңыз. Егер осылай етсеңiз, сiз тiптi қобызда керемет ойнағанның өзiнде концертiңiз көше мысықтарының хорын еске түсiретiн болады.

	(Уильям Делоне, басқару маманы)

	Кез келген қайта құруға қажеттiден артығырақ күш жұмса.

	(Даль, орыс тiлi сөздiгiн құрастырушы)

	Мұхиттағы арал сияқты өзiмен-өзi тұйықталатын адам болмайды: әр адам материктiң, құрлықтың бiр бөлiгi; егер толқын жағадағы жартасты теңiзге шайып әкетсе, Европаның көлемi кiшiрейетiнi сияқты, әр адамның өлiмi менi де кемiтедi, өйткенi мен бүкiл адамзатпен бiртұтаспын, сондықтан қоңырау кiмге қағылып жатқанын ешқашан сұрама: ол саған да қағылып жатыр.

	(Джон Донн (1572-1631), ағылшын ақыны)

	Адам үш жолмен ғана байлыққа қол жеткiзе алады: еңбектiң арқасында, сұрап алу арқылы және ұрлау жолымен. Егер еңбекшiлер соншалықты аз алатын болса, соның себебi қайыршылар мен ұрыларға тым көп үлес кететiнiнде жатыр.

	(Г. Джорж)

	Достар келедi - кетедi, ал жаулар жинала бередi.

	(Джоунз)

	Жақсы екен туысқаннан туыспаған,

	Не пайда туысқаннан жуыспаған.

	Алпыс күн ақбас атан болғаныңша,

	Алты күн бура болып күркiреп өт,

	Ешкiмнiң атасы жоқ ту ұстаған. (Досбол би)

	Қазақ екi нәрсеге зерек, ұста. Оның бiрi - күншiлдiк, екiншiсi -көлгiрлiк.

	(Дүкенбай Досжан)

	Көзiңдi аш, оян, Қазақ, көтер басты,

	Өткiзбей қараңғыда бекер жасты.

	Жер кеттi, Дiн нашар боп, Хал қараң боп,

	Қазағым ендi жату жарамас-ты.

	(Мiржақып Дулатов)

	Ең қынжыларлығы сол, адам ақылының өрiсi шектеулi де, оның ақымақтығы ешқандай шектеудi бiлмейдi.

	(Дюма - ұл)

	Басшыға қателiктен үйренетiндей еркiнсуге болмайды.

	(«Дженерал Моторс» компаниясының президентi)

	Джейдiң басшылықтағы бiрiншi заңы: Iстiң жағдайын өзгерте бiлу - басшының басты қасиетi. Ал оны басқалардан бұрын өзгерту - тапқыр адамның белгiсi.

	Джоунс заңы: сәтсiздiктер кезiнде күле алатын адам, кезектi сәтсiздiктiң кiнәсiн өзiнен кiмге аудара алатыны туралы ойлап тұрады.

	М. Дойчтiң кiрiспесi: топтар арасындағы жарыс жағдайы топтың iшкi жұмылуын күшейтедi.

	Деннистон заңы: Жақсылықтың өзi жаза.

	Джилб заңы: Адамның сенiмдiлiгiне тәуелдi кез келген жүйе сенiмдi бола алмайды.

	Е

	Евгений Евтушенко

	Оңбаған да азап шеге алады. Қайғыға ортақтасу, аяушылық бiлдiру -азап шегудiң жоғары түрi. Бiрақ тоңған торғайға аяушылық бiлдiре отырып, сол мезгiлде бүкiл адамзаттың алдында тұрған қайғысын байқамауға болады.

	* * *

	Жауыңның жоқтығы табысыңның аздығын бiлдiредi.

	* * *

	Жеңiле бiлген, жеңе де бiледi. (Ежелгi нақыл)

	Бiлiм күмәндануды туғызады, ал күмәндану - жаңа бiлiмдi, демек, жаңа шүбәлануды тудырады. Бiлiм ақылды тыншытпайды, ақиқатқа апарар жолды iздетiп, маза бермейдi. Надандықтың көп кездесетiн себебi, онда күдiктену болмайды, ол ештеңе бiлмесе де бәрiн бiлемiн деп есептейдi. Бiлiмде - көзi жетушiлiк, надандықта - қыңырлық бар.

	(Н.С. Евдокимов)

	Кiм жағдаяттармен күрессе, сол ерiксiз оның құлына айналады.

	(Ежелгi даналық)

	Өзiңiзбен сөз таластыра алатын адамдарға ғана сенiңiз.

	(Екатерина II)

	Ж

	Мағжан Жұмабаев

	Сұм тағдыр абақты ғой саналыға.

	* * *

	Өзiңе тiлемеген жамандықты басқаға да тiлеме. Өзiңе iстеген жақсылықты басқадан қызғанба.

	* * *

	Ашу қысса ақырасың,

	Қайғы басса, аһ ұрасың,

	Қорықсаң бас ұрасың,

	Қуансаң шарқ ұрасың,

	Ендi неңдi жасырасың?!

	* * *

	Өзi жығылған өкiнбес.

	Жозеф Жубер - француз ойшылы

	Райхан гүлiнiң тiкенi көп деп шағым айтудың орнына сондай тiкендердiң ортасында райхан сияқты гүлдiң өсiп шыққанына қуана білген жөн.

	* * *

	Жердi орнында ұстап тұрған үш күш: ой, iс, ниет.

	Жорес

	Өткеннен күл емес, от алу керек.

	* * *

	Батылдық шындықты iздеп табуды және жұртқа жаюды талап етедi.

	* * *

	Шыдамдылық - өмiр бойына берiлетiн қазына.

	(Жапон мақалы)

	Жiгiтке байлық жақсы билiктен де,

	Билiктi байлық алар килiккенде.

	Мойнынан арғымақтың жал кеткен соң,

	Озады майлы жабы жүйрiктен де.

	(Жанғабыл)

	Ат үстiнде, төсекте және түзге шыққанда бәрiнен жақсы ойланасың.

	(Жапон мәтелi)

	Ақыл жолы ұзақ жол,

	Жетпес уақыт өткенше.

	Бастан шығып аяқ, қол,

	Түгел бойға жеткенше. (Жәми)

	Көзжұмбай берiлуден опасыздыққа дейiн бiр-ақ елi.

	(Жапон мақалы)

	Егер сен жолыңда кедергiге кездеспесең, онда сен қалыптасқан жоқсың. Оны алтынға сатып ал.

	(Жапон даналығы)

	Адамның мiнезiн оның қан тобы бойынша анықтау:

	I - жақсы достар;

	II - максималистер, стресс жағдайында жиi болады;

	III - өктем және шығармашыл адамдар;

	IV - ойшылдар.

	(Жапон психологтарының көз жеткiзген пiкiрi)

	Басты назарды жұмысқа емес, қызметкерге аударыңыз!

	(Жапон ұраны)

	З

	Анатолий Злобин

	Түсiнiксiз көрiнген жақсы емес. Бiрақ сырың мәлiм болу одан да жаман.

	* * *

	Шағына бастасаң, демек, сенiкi дұрыс болмағаны.

	* * *

	Адамдар қажетсiз болып қалған жұмысты iстеуге әрқашан әзiр тұрады.

	* * *

	Басшылар жұмысты орындауды негiзiнен оны атқаруға неғұрлым қабiлетсiзге тапсырады.

	Зимерги жүйесiнiң серпiндiлiгiн жасаудың бiрiншi заңы: егер сiз iшiнде құрттары бар банкiнi ашсаңыз, оларды қайта бекiтудiң жалғыз тәсiлi - бұдан үлкендеу банкiнi пайдалану.

	* * *

	Екi құлақ пен бiр тiл көп тыңдап, аз сөйлеу үшiн берiлген.

	(Зенон)

	Зумуолт заңы: «Бiзде, флотта кiм капитаннан шенi төмен болса, сол толысып жетiлмеген кiсi саналады».

	(Элио Зумуолт, АҚШ кемесiнiң командирi)

	«Дәреже заңы»: егер үлкен қызметтегi жоғары дәрежелi адам елеусiз iстердi қолға алатын болса немесе солар жөнiнде келiссөз жасауға отырса, бұл оның не iс бiлмейтiнiн, не мiндетiн дұрыс түсiнбейтiнiн көрсетедi. Бұл осы жоғары дәрежелi адамды жiберiп отырған кәсiпорынның жағдайы өте нашар екенiн немесе сол кiсiнiң қазына есебiнен «жер көрiп қалғысы» келгенiн де бiлдiредi.

	И

	Жапалақ нар болады жар қасында,

	Немене жоқтың күнi бар қасында.

	Дос болып, қас қылғаннан сақта, құдай,

	Қасқыр да қас қылмайды жолдасына.

	(Иманжүсiп)

	Жеңген иттiң құйрығының қайқысы - ай

	Артын ашып, абыройын жаппаған.

	(Иранғайып)

	Адам өзi сүйетiндерге қатысты әрқашан әдiл бола бермейдi.

	(Ж. Итье)

	Таным теңiз сияқты: кiм су бетiнде тырбаңдап шолпылдатса, сол көбiрек шу туғызып, артық дабырасыз тереңнен iнжу iздегенге қарағанда өзiне көбiрек назар аудартады.

	(Ирвинг)

	К

	Карлейль

	Қажет емес жерде бағынуды талап еткен адам бейшара. Қажет кезде бағынбаған адам сорлы.

	* * *

	Iшiне ой сақтай алмайтын адам ешқашан үлкен iс тындыра алмайды.

	* * *

	Әр адамда табиғат силаған күштi толық дамытуға ұмтылыс болады… Адам өмiрiнiң бар мағынасы өзiнiң «Менiн» дамытудан тұрады, оған ұмтыла отырып, өзiн қажет сезiнедi.

	* * *

	Адалдық, терең, таза, нағыз адалдық - ұлы адамға тән алғашқы қасиет.

	* * *

	«Ақша жинаңдар және өздерiңдi Кеңiстiк туралы сұрақтармен қинамаңдар», - менiңше екi аяқты жануардың басына келетiн ең зиянды сенiмдердiң бiрi.

	* * *

	Ұлы адамдардың ұлылығы қарапайым адамдармен жасаған қатынасынан көрiнедi.

	Конфуций

	Алысты көре бiлмейтiн адам жанындағы пәленi де байқамайды.

	* * *

	Кемел адам кемшіліктің бәрiн - өзiнен, бос адам басқалардан iздейдi.

	* * *

	Барлық ұсақ-түйек байқалады, барлық құпия ерте ме кеш пе, мәлiм болады.

	* * *

	Ең даналар мен ең ақымақтар ғана өзгермейдi.

	* * *

	Өмiр бойы басшылыққа алып өтетiн сөз бар ма? Бар, ол -кiшiпейiлдiлiк!

	* * *

	Орта жол - даналыққа ең жақын нүкте, оған жетпеу одан асып кеткенмен бiрдей.

	* * *

	Басқарудың төрт жексұрын тәсiлi:

	Тәрбиесiз өлтiру - қаталдық;

	Ескерту жасамастан жұмыстан нәтиже талап ету - зорлық;

	Бұйрықты орындау мерзiмiне дейiн кешiктiру - қарақшылық;

	Еңбекке ақы төлеуде сараңдық жасау - ұсақтық.

	* * *

	Халықты күштеп тыңдатуға болады, оны бiлiмге зорлай алмайсың.

	* * *

	Тек әйелдермен және арам адамдармен жұмыс iстеу қиын. Олармен жақындассаң - тыңдаудан қалады. Олардан алыстасаң - олардың тарапынан жек көру туғызасың.

	* * *

	Үш нәрсеге:

	адамға деген сүйiспеншiлiкке - қайғысыз;

	бiлiмге - адасусыз;

	батылдыққа - қорқынышсыз қол жеткiзе алмайсың.

	* * *

	Құтты болса ел iшi, еркiн болса тегiнде,

	Жалаңаяқ, бейшара болғаныңа ұял сен.

	Тығырықтан шығар жол болмаса егер елiңде,

	Шынжыр балақ, шұбар төс болғаныңа ұял сен.

	* * *

	Қате деп - түзелмейтiн қателердi ғана айтамыз.

	* * *

	Егер билеушi ел әдет-ғұрпын жақсы бiлетiн болса, оған басқару оңай.

	* * *

	Өзiңе тең емеспен достаспа, өз қатеңдi жөндеуге қорықпа.

	* * *

	Жасы қырық-елуге келiп ешқандай жетiстiкке жетпегендi сыйлауға тұрмайды.

	* * *

	Гүл жарған ағаштан да жемiс ала алмайтын жағдай болады.

	* * *

	Шынайы шындық емес, шындыққа жанасымы ғана барды жаным сүймейдi, нанға араласып кетедi-ау деп қауiптенiп, кебектi де жақтырмаймын.

	Дейл Карнеги

	Қаймақ қосылған бүлдiргеннiң принципi: «Өзiм қаймақ қосылған бүлдiргендi ұнатамын, бiрақ балық құртты дұрыс көредi. Сондықтан мен балыққа бара жатып, өзiмнiң жақсы көретiнiмдi емес, балықтың ұнататыны туралы ойлаймын»

	* * *

	Адамдарды өз көзқарасыңа тартудың 12 тәсiлi:

	1) таласта ең жақсы нәтижеге жетудiң жалғыз тәсiлi - айтыс-тартыстан жалтару;

	2) басқаның пiкiрiн құрметтеңiз;

	3) егер сiз әдiл болмасаңыз, мұны бiрден шын көңiлмен мойындаңыз;

	4) алдымен өзiңiздiң достық ниетiңiздi бiлдiрiңiз;

	5) сұхбаттасыңыз әуел бастан сiзге «иә, иә» деп жауап беруге мәжбүр болсын;

	6) сұхбаттасыңызға сөзiн аяқтауға мүмкiндiк берiңiз;

	7) сұхбаттасыңыз идея өзiне тиесiлi екенiн сезiнсiн;

	8) нәрсеге басқаның көзқарасы тұрғысынан қарауға тырысыңыз;

	9) басқалардың ойлары мен тiлектерiн мақұлдап отырыңыз;

	10) iзгi ниетке шақырыңыз;

	11) өз идеяларыңызға көрнекiлiк берiңiз;

	12) ой таластырыңыз.

	* * *

	Адамдарды баурап алудың алты тәсiлi:

	1) басқа адамдарға шын ынта бiлдiрiңiз;

	2) күлiмсiреңiз;

	3) адамға өзiнiң есiмi өте әуездi естiлетiнi есiңiзде болсын;

	4) жақсы тыңдаушы болыңыз. Басқаларды өзi туралы айтқанда қолдап отырыңыз;

	5) әңгiменi сұхбаттасыңыз қызығатын тақырыпқа бұрыңыз;

	6) адамдардың өзiн елеулi сезiнуiне мүмкiндiк туғызыңыз және мұны шын көңiлмен жасаңыз.

	* * *

	Әр адамды сiзбен, сiздiң проблемаларыңыздан гөрi өз қажеттерi мен проблемалары көбiрек қызықтыратынын ұмытпаңыз. Ол үшiн тiсiнiң сырқырауы миллиондар зардап шегетiн аштық пен табиғи апатқа қарағанда маңыздырақ. …Бiреумен әңгiмеге кiрiскенде осы жай қаперiңiзде болсын.

	* * *

	Өзiңiз кездескен адамдардың төрттен үшi көңiлiне ортақтасқаныңызды қалайды. Оны бiлдiрiңiз, сонда сiздi түсiнетiн болады.

	* * *

	Есiңiзде болсын, сұхбаттасыңыз толығымен әдiл болмауы мүмкiн. Бiрақ ол бұлай ойламайды. Оны сөге көрмеңiз, бұл тек ақымақтың тiрлiгi. Оны түсiнуге тырысыңыз. Тек ақылды, кешiрiмдi, сирек кездесетiн адамдар ғана осылай iстейдi.

	* * *

	Адамның ұстанған көзқарасын оған ренiш туғызбай өзгертудiң тоғыз тәсiлi:

	адамның жақсы қасиеттерiн көтермелеп, шын пейiлмен мойындаудан бастаңыз.

	Адамдардың қателiктерiн айтқанда, мұны жанама түрде көрсетiңiз;

	Басқаны сынамас бұрын, өз кемшiлiктерiңiз туралы айтыңыз;

	Қадiрлеп, ардақтаудан бұрын сұрақтар қойыңыз;

	Адамға абыройын сақтауға мұрсат берiңiз;

	Адамды әрбiр, тiптi ең елеусiз табысы үшiн мақтаңыз және сөздерiңiз шын көңiлден шығатын болсын;

	Көтермелеудi жиi пайдаланыңыз. Адамдағы түзегiңiз келетiн кемшiлiк оңай жөнделетiн сияқты көрiнсiн, ал оны үйiрiп әкететiн iсiңiз жеңiл орындалсын;

	Өзiңiз қалаған нәрсенi орындау ұнамды болатындай етiңiз;

	Оның жақсы атты екенiн бiлдiрiңiз - ол соған сәйкес өмiр сүрсiн.

	Ян Амос Коменский

	Кiм басқаларды оқытса, сол қайталау арқылы өз бiлiмiн толықтыратындықтан және тақырыпқа терең бойлауға мүмкiндiк алатындықтан, өзiн-өзi үйретедi.

	* * *

	Бiлiм алу надандыққа қарсы егiлген дәрi.

	Сергей Королев

	Жұмыс iстегiсi келген кiсi оған қол жеткiзер амал iздейдi, жұмысты қаламайтындар - сылтау iздейдi.

	* * *

	Сенiң қандай шалбар кигенiңдi бiр жылдан соң бәрi ұмытады, бiрақ сенiң қандай адам болғаныңды ұмытпайды.

	* * *

	Егер сен бiр iстi тез, бiрақ нашар iстесең, бәрi көп ұзамай сенiң оны жылдам орындағаныңды ұмытып, нашар атқарғаның есiнде қалады. Егер сен бiр нәрсенi баяу, бiрақ жақсы iстесең, онда сенiң баяу iстегенiңдi ұмытқанмен, жақсы iстегенiңдi ұзақ есте сақтайды.

	Александр Круглов

	Бақыттылық та, бақытсыздық та зұлымды зұлым, қайырымдыны қайырымды ете түседi.

	* * *

	Бөлектенiп кетпеу үшiн, кездесуге ұмтылыңыз.

	* * *

	Түсiнудiң ең жақсы тәсiлi - қорытындыға өзiңнiң келуiң.

	Василий Ключевский, тарихшы

	Дарынсыз адамдар әдетте ең қатал сыншылар; мүмкiн нәрседен ең қарапайымды iстей алмаса да, олар басқалардан мүлде мүмкiн еместi талап етедi.

	* * *

	Адамдарға ықпал ете алу үшiн, өзiңдi ұмытып, тек солар туралы ойлауыңыз керек.

	* * *

	Бiреуге басқа адамдардың көзiнше берiлген кеңес кiналау сияқты қабылданады.

	(Кабус нама)

	Ар-намысың - мың куәң. (Квинтиллиан)

	Әр еркекке оған толығымен сенетiн, өмiрдiң ыстық-суығына онымен бiрге көнуге дайын әйел керек. Әйел ешқашан күйеуiне «жолы болмайтын адамсың» деп айтпауы тиiс. Оның басшылары оның барлық iскерлiк кемшiлiктерiн құр жiбермейдi, бiрақ үйде оларды ауызға алуға болмайды. Күйеуiне: «сен ешқашан ештеңеге қол жеткiзе алмайсың» дейтiн әйел оны ақыр-соңында сәтсiздiкке ұшыратады және, керiсiнше, бiр ауыз жылы сөз iстiң жайына күйеуiңiздiң көзiн ашып, оған жiгер бередi. Генри Фордтан екiншi өмiрiңiзде кiм болып туғыңыз келер едi деп сұрағанда, ол: «маған бәрiбiр, әйтеуiр әйелiммен қайта кездессем болғаны» дептi.

	(миссис Дейл Карнеги)

	Маған жауларыңның кiм екенiн айт - мен сенiң кiм екенiңдi айтайын.

	(Б. М. Козо-Полянский)

	Баяндамаларға тыйым салынып, газетшiлер қуылған тыныш елдегi жайбарақат өмiрдi армандаймын.

	(Пьер Кюри)

	Басшыларынан ешқандай кемшiлiк таппайтын бағыныштыларға сенушi болмаңыз. (У.Коллинз)

	Егер сiз миокард инфарктын алғыңыз келсе, онда сiзге бәрiне өшпендiлiкпен қарап, ешкiмге сенбеуге кеңес беремiз. Әрқашан ашуланып, наразылығыңызды сыртқа шығармай, iшке бүгiп жүрiңiз. Қабағыңызды түсiрiп, маңдайыңызды тыржитып, шалт қимылдар жасаңыз. Жұмысыңызды дүниедегi ең маңызды iс, ал өзiңiздi - таптырмайтын қызметкер санаңыз. Ешқашан дем алмаңыз, бос күндерi тек жұмыс туралы ойлаңыз. Үнемi асығып жүрiңiз, бәрiн шынымен қабылдап, ешқашан езу тартпаңыз.

	(Камбио - 16, испан журналы)

	Келiсiм кезiнде елеусiз iстер үлкейiп көрiнедi, келiспеушiлiк кезде -ұлы iстер сәтсiздiкке ұшырайды.

	(Гай Саллюстий Крисп)

	Уақыт - өмiрдi жасайтын материал. Ол шiркiн ақсүйектiктi мойындамайды. Ханға да, қараға да берiлетiн мерзiм - тәулiгiне 24 сағат. Адамның босқа кеткен әрбiр сәтi отқа жаққан ақшамен тең. Кiсiнiң кiсiлiгi уақытты сезiнуден басталады.

	(Н. Кэссон)

	Елiңiз Сiз үшiн не iстей алады деп сұрамаңыз, одан да өзiңiзден елiңiз үшiн не iстей алатыныңызды сұраңыз.

	(Джон Кеннеди)

	Ақыл асқазанға байланысты.

	(Клаузевиц, немiстiң әскери теоретигi)

	Ұсақ-түйек ауыртпалықтан құтыла бiлу дағдысы басшының маңызды қасиетi.

	(П. Керженцев, Кеңестiң еңбектi

	ғылыми ұйымдастыру теоретигi)

	Алға жылжу - жан тыныштығын жоғалту, орнында қалу - өзiңдi жоғалту деген сөз. Ең жоғары мағынада алға жылжу өзiңдi түсiнудi бiлдiредi.

	(Кьеркогор, дат философы)

	Өзiн бiлiм шыңына көтерiлдiм деп сенген кiсi, оның төменгi сатыларында болғаны.

	(Эндрю Карнеги, американ бизнесменi)

	«Пiкiрталас формуласы»: Қой ортақ түсiнбеушiлiктi бiлдiредi. Қоян ортақ қауiптi бiлдiредi. Соңынан арыстан тұрып, ортақ пiкiрдi бiлдiредi.

	(Феликс Кривин)

	Көрнектi адамдардың тәкаппарлығын кешiруге болады, өйткенi ұлы iстер үшiн күресушiге оларды жүзеге асырудағы батылдық пен өзiне сенушiлiк тән.

	(Кастильоне, XVғ. Итальян гуманисi)

	Өзiңiздi тұғырға қоймаңыз, құлау ауыр тиедi.

	(Кришнамурти, үндi философы)

	Өзiңдi өзiң жұмылдыр. (П. Керженцев)

	Бiрден жетiк бiлiп, толық игерiп алуға ұмтылмаңыз. Бiлiм тасқын сияқты, бiртiндеп жиналады: оның таудан қашан сарқырай ағатынын ешкiм бiлмейдi. Адам да сол сияқты: бiр күнi ол ояна келiп, зерттеу тақырыбына қатысты барлығын түсiнетiнiн байқайды.

	(Валерий Куринский, автодидактика әдiсiнiң авторы)

	Өзiңдi әшкерелей алатын достарың болғаны жақсы.

	(Кекавман)

	Құдай фактiлердi емес, факторларды жасайды.

	(Киприан)

	Бiздiң тататын дәмiмiз - өз тәрбиемiздiң жемiсi.

	(Тамара Клейман)

	Ең үлкен ақымақтықтар ойластырылып iстеледi.

	(К. Кушнер)

	Дене өсудiң тоқталатын кезi бар,

	Ақыл өсуi өле-өлгенше созылар.

	(Д. Кугультинов)

	Айтқан сөздерiме өкiнген кездерiм көп болды, айтпаған сөзiме ешқашан өкiнген емеспiн.

	(Ксенократ)

	Бiз өзiмiз құрметтейтiн кiсiге қарағанда, өзiмiз ұнататын кiсiмен ықыласпен тiл табысамыз.

	(Кребийон - баласы)

	Коул аксиомасы: планетадағы ақыл-ойдың жалпы жиыны - тұрақты шама, ал тұрғындар саны өсуде.

	Купердiң метазаңы: жаңа заңдар оны орындамауға болатын жаңа амалдар тудырады.

	«Кездейсоқ пiкiрдiң» әсерi: жеке адамға кездейсоқ жиналған адамдардың сендiретiн пiкiрi осы кiсi iстейтiн ұйымдасқан ұжымның пiкiрiнен гөрi көбiрек әсер етедi.

	Қ

	Қара өлеңдер

	Дүние жеткiзбейдi қуғаныңмен,

	Ат көркем көрiнедi тұрманымен.

	Ақ көйлек секiлдi емес ақ ниетiң,

	Тазармас бiр кiрлесе жуғаныңмен.

	* * *

	Дүние күнде өтедi, түнде өтедi,

	Көңiлден өлең айтсақ кiр кетедi.

	Болғанда адам - түлкi, дүние - бүркiт,

	Бiр күнi қуып жүрiп iндетедi.

	* * *

	Дүние бiр қисық жол бұраңдаған,

	Бақ тайса мал мен дәулет құралмаған.

	Күнiне мың бiр пәле көрсең-дағы,

	Сонда да күдер үзбе бiр алладан.

	* * *

	Дүниенiң көзiм жеттi жалғанына,

	Жеткiзген кiмдi тағдыр арманына.

	Қайтерсiң iлiнбесе ит балық та,

	Дәметкен алтын балық қармағыңа.

	Құран Кәрiм

	Бiрiңдi-бiрiң жамандап, өсек айтқанша нәпақаны әңгіме қыл.

	* * *

	Кiм болмаңыз, қайда жүрмеңiз, жақсылыққа ұмтылыңыз, түбiнде Алла сiздердiң бастарыңызды қосады.

	* * *

	Ақырзаманды алыстатын да, жақындататын да адамдардың ниетi.

	Қазақ мақалдары

	Кешегi күннен алыс жоқ, ертеңгi күннен жақын жоқ.

	* * *

	Бiреудiң жоғын бiреу iздесе, ысқырып жүрiп iздейдi.

	* * *

	Ат қиналмай жол таппас.

	* * *

	Арық атқа қамшы ауыр.

	* * *

	Жаманға жақсылық қылсаң атыңды ерттеп қой.

	* * *

	Бiр қозы артық туса, бiр түп жусан артық өседi.

	* * *

	Арғымақтың қасында жүре берсе, жабағыға да жан бiтедi.

	* * *

	Барар жерiңiз белгiсiз болса, кез келген жол апарар.

	* * *

	Тойсаң тоба қыл.

	Махмуд Қашғари

	Тай өссе ат тыныс алады,

	Ұл өссе ата тыныс алады.

	* * *

	Ақылмен арыстан ұстауға болады, ал күшпен тышқан да ұстай алмайсың.

	* * *

	Көсеу ұзын болса, қол күймейдi.

	Қазақ нақылдары

	Адамды кездестiрсең, риза қыл; мүмкiн сен оны соңғы рет көрiп тұрған шығарсың.

	* * *

	Кiмнiң бай болғысы келмейдi - құдайы қаламайды, кiмнiң батыр болғысы келмейдi - жүрегi дауаламайды.

	* * *

	Сорпаны көп сапырса дәмi кетедi.

	* * *

	Бетеге кетсе бел қалады

	Бектер кетсе ел қалады.

	Берекең кетсе нең қалады?!

	* * *

	Алтын арқалаған нар тiкен шайнайды.

	* * *

	Биiктеп кетсең құлау бар,

	Қуанып кетсең жылау бар.

	Қытай даналығы

	Чинг-Чанг корольдiң ваннасында мынадай сөздер ойып жазылған: «Күн сайын өзiңдi жаңартып отыр және мұны үнемi жаса».

	* * *

	Жүзiнде күлкiсi жоқ адам дүкен ашып әлек болмасын.

	* * *

	Кек алмас бұрын, сiз екi мола қазуыңыз керек.

	* * *

	Жеңiлiссiз жеңiс болмайды.

	* * *

	Тым сыпайылық өтiнiш жасаудың амалы.

	* * *

	Сен үш жолмен ақылдырақ бола аласың:

	тәжiрибе жолымен - бұл ең қиын жол;

	елiктеу жолымен - бұл ең жеңiл жол;

	ойлану жолымен - бұл ең iзгi жол.

	* * *

	Өз ойларыңа - қонақ сияқты, ал өз тiлектерiңе балаларың сияқты қара.

	* * *

	Асықпаған ұзаққа шабар.

	* * *

	Мың жылдық жол алғашқы адымнан басталады.

	* * *

	Күлдi қанша үйгенменен төбе болмас,

	Қара есек жүгендеумен тұлпар болмас.

	(Қорқыт)

	Сыпайылық кiшiлiктен ғана емес, кiсiлiктен де туады.

	(Д. Қонаев)

	Аттан айрылғанда шыбыққа өкiнiп не керек.

	(Қ. Қулиев)

	Өлшенбей салмақ бiлiнбес,

	Сыналмай адам ашылмас. (Сұлтанбек Қожанов)

	Қарсыласыңды жеңу үшiн, одан күштi болуға ұмтылма, оны өзiңнен әлсiз етсең жетедi.

	(Қытай қолбасшыларының қағидасы)

	Л

	Лао-цзы

	Бар екендiгiн адамдар байқамайтын көсемдер - ең жақсылары.

	* * *

	Адамдарды соңыңнан ерткiң келсе, олардың соңынан жүр.

	* * *

	Өзендер мен көлдердiң жүздеген тау бұлақтарынан су жинайтын себебi, олар бұлақтардан төмен орналасқан. Осының арқасында олар барлық тау бұлақтарын уысында ұстайды. Сол сияқты, жоғары тұрғысы келген данышпан өзiн төменге қояды.

	* * *

	Су - дүниедегi ең жұмсақ, ең әлсiз нәрсе, бiрақ қатты да берiк затты жеңуге келгенде әлемде оған тең келер ештеңе жоқ.

	* * *

	Өнер мен сауда-саттыққа кедергi болма.

	* * *

	Өзiңнiң өтiнiшiңдi орындамағандарға өшпендiлiк жасама.

	* * *

	Жалығу мен тарығу - жаныңның терезесi мен есiгi.

	* * *

	Өзiң түзел, сонан соң өзгенi түзе.

	* * *

	Алдау-арбау арқылы қызмет бабында өсуге тырыспа.

	* * *

	Дарынды немесе лайықты адамның өсуiне кесе-көлденең тұрма.

	* * *

	Жақсы адамның сөзi де, ойы мен iсi де iзгi.

	* * *

	Астан да, адамнан да аттап өтпе.

	Авраам Линкольн

	Бiз бәрiмiз мақтағанды ұнатамыз.

	* * *

	Бiр тамшы балға қонатын шыбын бiр шелек сiлтiге қонатын шыбыннан көп болмақ.

	* * *

	Артқы аяғынан ұстағанда пiл жұлқынатын болса, ең дұрысы - қоя беру.

	* * *

	Барша халықты бiраз уақытқа алдауға болады. бiраз халықты барлық уақытта алдауға болады, бiрақ барша халықты барлық уақытта алдау мүмкiн емес.

	Жан де Лабрюйер

	Адамдарға қатыгез, жақсылықты бiлмейтiн, әдiлетсiз, тәкаппар, өзiмшiл, жақынына немқұрайды болғаны үшiн ренжуге бола ма? Олар осындай болып туылды, табиғаты да сондай және бұған көнбеу лақтырған тастың төмен құлауына, жалынның жоғары көтерiлуiне наразылық бiлдiргенмен бiрдей.

	* * *

	Бiз бiр нәрсеге үнемi бiрдей көзқараста бола алмаймыз, қызығушылықтан соң жек көрушiлiк келедi.

	* * *

	Iстер мен адамдар туралы айтылып жүргенге қарама-қайшы пiкiр көп жағдайда олар туралы шынайы шындық болып табылады.

	Ларошфуко

	Алданып қалудың ең сенiмдi тәсiлi - өзiңдi басқалардан айлакер санау.

	* * *

	Әрқашан басқалардан ақылдырақ болу тiлегiнен өткен ақымақтық жоқ.

	* * *

	Әдетте оғаш қылық iстегендерге уағыз айтқанда бiзге қайрымдылығымыз емес, өзiмшiлдiгiмiз түрткi болады, бiз оларға түзету үшiн емес, өзiмiздiң қателеспейтiндiгiмiздi көрсету үшiн ақыл айтамыз.

	* * *

	Ешкiмдi ұнатпайтын адам ешкiмге ұнамайтын адамға қарағанда әлдеқайда бақытсыз.

	* * *

	Басқаларсыз да амалдай аламын деп ойлайтын адам өте қателеседi, бiрақ басқалар өзiнсiз iс тындыра алмайды деп ойлайтын адам одан бетер қателеседi.

	* * *

	Бәрi өзiнiң жадына шағымданғанмен, ешкiм өзiнiң ақылына шағымданбайды.

	Вильгельм Леви

	Үмiтсiз iске елу рет талаптансаңыз, бiреуi мiндеттi түрде орындалады. Бiрақ жасалған талаптар әр түрлi болуы шарт.

	* * *

	Лажсыз жағдайдан шығуды оған кiрген жақтан iздеу керек.

	Джонотан Линн, Энтони Джейн, ағылшын мамандары

	Құпияны сақтағысы келген адам өзiнде құпия барын құпия сақтауы керек.

	* * *

	Егер ешкiм сiздiң не iстеп жатқаныңызды бiлмесе, оның қалай iстелгенiн де ешкiм бiлмейдi.

	Георг Лихтенберг

	Мен, әрине, егер бәрi басқаша болса, жағдай оңалар едi деп айта алмаймын, бiрақ бiр бiлетiнiм: егер бәрi жақсы болуы үшiн, бәрi де басқаша болуы керек.

	* * *

	Ақыл үйрету мен ақылды болу - мүлде бөлек нәрселер.

	* * *

	Құл үнемi құлдың қылығын жасай бередi деп қалма.

	* * *

	Өзiңнiң шамаң келмейтiн қызметке кездейсоқ жетуден сақтан. Әдетте бұл саған деген сенiмнiң толық жоғалуымен аяқталады.

	* * *

	Нашар адамдар оларды жақсы танығаннан ұтады, ал жақсылар -ұтылады.

	Лұқпан Хакiм

	Тұтатып алғаннан от өшпейдi.

	* * *

	Арпа ексең, бидай шықпайды.

	Джон Локк

	Бiреудiң сөзiн бөлгеннен өткен ақымақтық жоқ.

	* * *

	Өзiнiң қасиетiн жасыратындай дәрежеде әлi ешкiм қу болған емес.

	* * *

	Нәрселердi бұрмаламай, сол күйiнде тану - ақиқатқа апаратын тiке жол.

	* * *

	Бiлу дегенiмiз көру.

	* * *

	Ерiк әрдайым ойды көрсетедi, тiлек ерiктен озық жүредi, ал жағдайдан тiлек туындайды.

	* * *

	Мемлекет жақсы адамдарды пасықтардан ажырата алмайтын халге жеткен кезде күйрейдi.

	(Диоген Лаэрций)

	Басқаларды басқара аламын деп ойлайтын кез келген адам үнемi және жан сала үйрену үстiнде болуы тиiс.

	(А.В. Луначарский)

	Ойлаған нәрсеңiздi айтпауыңызға болады, бiрақ бұл сiздiң ойламаған нәрсеңiздi айтуыңыз керек екенiн бiлдiрмейдi, бiрiншi жағдайда бұл ақылдылық, екiншi жағдайда -екiжүздiлiк болады.

	(В. Либкнехт)

	Қайырымды, ақылды адам, немесе тiптi шын патриот болып көрiнуге болады… Бiрақ интеллигент болып көрiне алмайсың.

	(Д. Лихачев)

	Мен өз дұшпанымнан бiр нәрсе бiлiп алатыныма сенiмдi болсам, оны тыңдау үшiн жиырма миль жерге дейiн ерiп баруға ерiнбес едiм.

	(Г. Лейбниц)

	Егер адам өзi нашар болса, оған бәрi нашар көрiнедi.

	(М. Лермонтов)

	Өткен кезең өттi, қазiргi уақыт сусып өтiп барады, болашақта болыңыз.

	(Гастон де Левис, ХIХ ғ. француз жазушысы)

	Ақылды болғың келсе, естi сұрақтар беруге, мұқият тыңдауға, сабырлы жауап беруге және айтарың болмаса үндемеуге үйрен.

	(И. Лафатер, Швейцария ойшылы, ХIIғ.)

	Мынаны түсiну керек: егер адамда өзiмшiлдiк мүдделiлiк болмаса, толық қайтарым да болмайды. Адамның табиғаты сондай және мұнымен күресу әурешiлiк.

	(В. Леонтьев, американ экономисi)

	Ақымақ дегенiмiз бұл өзiн менен ақылдырақ санайтын адам.

	(Ежи Лец)

	Бiздiң ашуымыз немесе қапалануымыз өзiмiздi ызалануға мәжбүр еткен нәрседен гөрi бiзге көбiрек зардап шектiредi.

	(Джон Леббок)

	Өндiрiс мәдениетi адамдар арасындағы қатынастың мәдениетiн туғызады. Таза қырынған адам мiндеттi түрде жағасы таза көйлек киедi. Ал жағасы таза болғандықтан, ол шарасыздан бәтеңкесiн тазалайды.

	(И.А. Лихачев)

	Сiзге көңiл аударсын десеңiз, өзгелерге көңiл қойып жүрiңiз.

	(Миссис Ли)

	Ақылдыларға қажеттiден артық күш жұмсамау тән.

	(Г. В. Лейбниц)

	Адам жұмыстан өлмейдi, бiрақ жалғыздық пен жұмыссыздықтан адамдар жүдеп, жүнжiп кетедi, өйткенi құстың ұшуға жаратылғаны сияқты, адам жұмыс үшiн туылған.

	(Мартин Лютер, немiстiң дiни реформаторы)

	Өмiрдiң екi жағы болатынын ұмытпа. Қазiр ол саған терiс айналып тұр. Қапаланба, бұл уақытша. Көңiлсiз жайларды емес, жақсы нәрселер туралы көбiрек ойла. …Уайымшылдарды жек көремiн. Егер тағдыр ертең өлудi жазса, бүгiн жылап не табамыз.

	(Н. Лимонов)

	Ақиқат уақытша күңгiрт тартқанмен, ешқашан өшпек емес.

	(Ливий)

	Бiлетiнiмiз - шектеулi, бiлмейтiнiмiз - шексiз.

	(Лаплас)

	Менiң сөзiм - менiң мiндеттемем.

	(Лондон биржасының ұраны)

	Табиғат бiреудiң ақылында кем-кетiк қалдырғанда, ол оны әдетте өзiмшiлдiктiң қалың қабатымен толықтырады

	(Лонгфелло)

	Құдiреттiң күшiне қара: тiршiлiктi жарата тұрып, қолынан ештеңе келмейтiндерден сынаушылар шығатындай еткенiн.

	(Лоуэлл)

	Адалдарға осы қасиетiнде қалу үшiн көп нәрседен айрылуға тура келедi.

	(Томаш Лец, поляк сықақшысы)

	Мылжың адам айтыстарда жиi жеңiске жетедi.

	(В. Ломаный)

	Рухани кедейлiкке ұрынатындай тым ақылды болма.

	(Людвиг)

	Льюист заңы: адамдар не аз болса, соған ұмтылады.

	Лерман салдары: сiзге әрқашан не уақыт, не ақша жетпей тұрады.

	М

	Мұхаммед пайғамбар

	Қиямет күнi он не одан да көп адамға бастық болған кiсiнiң екi қолы төбесiнде байлаулы тұрады. Ол әдiл адам болса, әдiлдiк келiп қолын шешедi. Залым болса, зұлымдық келiп қолын одан сайын қаттырақ байлайды. Айлакерлiктiң басы - пәле, ортасы - өкiнiш, ақыры - қиямет -қайым.

	* * *

	Кедейлiк келмей тұрып байлықтың қадiрiн бiл.

	Мишель Монтень

	Егер мен өтiрiк айтсам, мен өзiмдi өтiрiк айтқан адамыма қарағанда көбiрек қорлаймын.

	* * *

	Әйткенмен де, монарх тақта тек құйрығымен ғана отырады.

	* * *

	Бiз адамға табиғатынан дарынды дегеннен артық мақтау таба алмаймыз.

	* * *

	Қашып құтыла алмайтынды бастан кешiре бiлу керек.

	* * *

	Тек ақымақтар ғана өз сенiмiне мүлтiксiз сенедi.

	* * *

	Тәжiрибе жинау жеткiлiксiз, одан мүмкiндiгiнше дәлелдер мен қорытындылар шығару үшiн оны таразылап, талқылау және екшеп, қорыту керек.

	* * *

	Сiзге орын босатқаны сияқты, сiз де басқаларға орын босата бiлiңiз.

	* * *

	Мен бiздегi қаскүнемдiк әуре-сарсаңнан, ал ашу-ыза ақымақтықтан көбiрек деп ойламаймын: жауыздығымыз абайламаушылықтан аз, оңбағаннан гөрi бишара шығармыз.

	* * *

	Алдына қойылған мақсаты жоқ жан өзiн құрдымға байлайды: өйткенi кiм әр жерден табылса, сол еш жерде жоқ.

	* * *

	Мен жағымпаздықтың исi шығып тұрған нәрсенiң бәрiн өте жек көремiн, сондықтан қысқа, салқын әрi тiке айтуға бейiммiн, ал бұл менi бiлмейтiндерге тәкаппарлық сияқты болып көрiнедi.

	* * *

	Адамдармен араласа отырып, адам ақылы ғажап айқындыққа жетедi. Өйткенi бiз бұйығы, тұйықпыз, ой-өрiсiмiз тар, тұмсығымыздан әрiдегiнi көрмеймiз.

	* * *

	Билiк етiп тұрғандарынан биiк адам ғана билiк ете алады.

	* * *

	Жақсы ұйымдасқан ми жақсы толтырылған мидан құнды.

	* * *

	Тым болмағанда, өз қателiктерiңнен үйрену керек.

	* * *

	Арық адам өзiн киiммен орайды, ойы мардымсыз оны сөзбен көпiртедi.

	* * *

	Аз бiлетiнiңдi айту үшiн көп үйрену қажет.

	* * *

	Бiлiм - екi жүздi семсер, ол өзiн ұстап тұрған қол әлсiз болса, қожайынын жаралауы мүмкiн.

	* * *

	Кiм бiреудiң артынан құл сияқты ерсе, ол ешнәрсеге жетпейдi.

	* * *

	Дүниедегi ең ұлы нәрсе - бұл өзiңдi ұстай бiлу.

	Монтескье

	Менiңше, бiрге жиналған кезде ең ұлы адамдар да топастанып қалады және данышпандар көп болған жерде даналық та аз болады.

	* * *

	Елiту келбетке қарағанда ақылда жиiрек болады, өйткенi беттiң көркi бiрден байқалады да, ешқандай күтпеген нәрсе кездеспейдi; ал ақыл адамның қалауына қарай бiртiндеп ашылады.

	* * *

	Әрбiр идея оның алдындағысынан пайда болып, өз кезегiнде кейiнгiсiне түрткi болады… мiне, сондықтан көңiл әрдайым жаңаны iздеп, ешқашан қол жеткендi мiсе тұтпайды.

	* * *

	Жоғары билiкке ұмтылу адамның мемлекеттiң мүддесiнен гөрi өз пайдасын көбiрек ойлайтынын көрсетедi.

	* * *

	Платон өз мiндетiн атқарғаны үшiн пара алатындарды өлiм жазасына кесудi талап ететiн.

	* * *

	Iрi наградалар керi кетушiлiктiң белгiсi… Ең нашар императорлар сый-сыяпатқа жомарт болатын.

	* * *

	Бұзылғандықтың екi түрi бар: бiрi, халықтың заңдарды орындамауы; екіншісі: заңдардан халықтың азғындауы, соңғы дертке дауа жоқ, өйткенi оның себебi дәрiнiң өзiнен.

	* * *

	Еркiн елде адамдар пiкiрталастары немқұрайды, жақсы немесе нашар болуы жиi. Маңыздысы, олардың ой өрбiткенi, өйткенi бұл осы ойланулардың нашар салдарын болдырмайтын еркiндiктi тудырады.

	* * *

	Халық өзi қалыптасқан кезде құлдырамайды: ол озық адамдар азғындық жолына түскенде құрып кетедi.

	* * *

	Айтары жоқ адам үндемей отыра алса игі.

	Макгрегор

	Басшылық ету - бұл басқаларды барлық жұмысты iстеуге мәжбүр ету өнерi.

	* * *

	Егер адамдар өздерiн көбiрек тыңдаса, олар азырақ сөйлер едi.

	Меламед

	Ақылдың басымдығынан гөрi күштiң басымдығын мойындау әлдеқайда жеңiл.

	* * *

	Өткендегi қателiктерден сабақ алу үшiн оларды жеңiстермен шатастырмау қажет.

	Андре Моруа

	Дұрыс ойды тым жиi қайталаса - күшiнен айрылады.

	* * *

	Айтыстағы ең қиыны өз көзқарасыңды қорғау емес, ол туралы айқын түсiнiкте болу.

	Макаренко

	Өзiңдi әр қадам сайын тоқтата бiлу керек, және бұл әдетке айналғаны жөн. Өзiн тоқтата бiлмейтiн адам тежегiшсiз машина сияқты.

	* * *

	Тәуекелден бас тарту - шығармашылықтан бас тарту.

	Никколло Макиавелли

	Жаңа үшiн күрескеннен артық қиын жоқ, бағыттағаннан өткен қауiптi жоқ немесе нәрсенiң жаңа тәртібін жасағанды басқарғаннан артық екi ұштылық жоқ, өйткенi жаңа өзгерiстердiң қарсыластары ескi тәртiпте жақсы өмiр сүргендер болатын болса, олардың жасқаншақ қорғаушылары жаңа тәртiпте жақсы тiрлiк ететiндер болмақ.

	* * *

	Нәрселердiң тәртiбiн өзгертуге талаптану жолы қиындық пен қауiпке толы, саған бұл жолда табысқа жететiнiңе ешкiм кепiлдiк бере алмайды.

	Карл Маркс

	Жеке қобызшы өзiн-өзi басқарады, ал оркестр дирижерлiк еткендi қажетсiнедi.

	* * *

	Ең алынуы қиын қамал - адамдардың бас сүйегi.

	Хуан Мануэль, испан жазушысы

	Кiм адамдарды iзгi iстермен емес, зорлықпен бағындыратын болса, сол олардың көңiлiн басқа қожайынды тiлеуге мәжбүр етедi.

	* * *

	Бiздi өзiмiзде жоқ нәрсе үшiн мақтаса, бiздi өзiмiзде бар нәрседен айырғысы келгенi.

	Морис Метерлинк, Бельгия ақыны

	Ақиқатты бiздiң иемденуiмiз жеткiлiксiз, ол бiздi билеп алуы керек.

	* * *

	Нәрсеге жаңаша қарау дегенiмiз оны басқаларға қарағанда дұрысырақ көру деген сөз.

	Дмитрий Мережковский

	Ақымақты үйреткеннен не пайда? Бәрiбiр шiрiген ағаштан мүсiн ойып шығара алмайсың.

	* * *

	Жақсылықты көп, бiрақ қызғанышпен, тәкаппарлықпен, зұлымдықпен, алдаумен жасағаннан гөрi оны аз, бiрақ шын көңiлден жасаған жақсы.

	Дина Москалеваның жазба кітапшасынан

	Адамзат қоғамы әрқашан адамдардың екi түрiн тудырып келдi және тудыра бередi: бiрi жақсылық жасағыш парасатты адам - Абыл, екiншiсi жамандық тiлейтiн адам - Қабыл.

	* * *

	Дүниеде iзсiз өтетiн адам жоқ. Кейбiреулердiң iздерi қап-қара болатыны сонша, тезiрек естен шығарып, ұмытқыңыз келедi.

	(Динаны орманда зорлап, өртеп жiберген)

	Ғабит Мүсiрепов

	Әркезде қоғам тiршiлiгi өнiмсiздiкке ұшырап, iштей жұтай бастағанда заман әуенiне қарай не дiнге, не саясатқа қамшы басады.

	* * *

	Үлкен орын кiшкентай адамдарды кiшiрейтiп жiбередi, үлкен адамды үлкейте түседi.

	Шерхан Мұртаза

	Сұғанақ болып бiреудiң ақысын жеп, жерiн даулап, елiн жаулап алайық деуден аулақ бола тұрып, сыбағаңнан, өзiне тиесiлi игiлiктен айрылу - бейшаралық.

	* * *

	Өтiрiктi кешiруге болады, ақтауға болмайды.

	* * *

	Бiлмеген мiн емес, бiлместiкке көнген мiн.

	* * *

	Сапаға айналмаған сан жеме-жемге келгенде сан болудан қалады.

	* * *

	Сананың сәрi кезi, алагеуiм кезi, шапақ кезi, шаңқай кезi, бесiн кезi, екiндi кезi, намаздыгер кезi, намазшам кезi, құптан кезi болады.

	* * *

	Ақырын жүрсең сорың сенi қуып жетедi,

	Жылдам жүрсең, сен сорыңды қуып жетесiң.

	(Мұқағали Мақатаев)

	Ақша шiркiн майдаланса тиын ғой,

	Адам бірақ майдаланса қиын ғой. (Сырбай Мәуленов)

	Iстей алатыннан гөрi, iстеудi қалайтын шаруаны көбiрек тындырады.

	(Г. Мурей)

	Ойың дұрыс болмай, әсем болғаннан, әсем болмай, ойың дұрыс болғаны жақсы.

	(Делла Мирандола-II, итальян гуманисi)

	Абырой дегенiмiз бiз туралы басқа адамдардың жақсы пiкiрi.

	(Б. Мандевиль, ағылшын философы)

	Адамның сыртқы еркiндiгi оның iшкi еркiндiгiнен артық болмайды.

	(Т.В. Мурановский, философ)

	Тек өлiм ғана адам өмiрiн тағдырға айналдыра алады.

	(А. Мальро, француз жазушысы)

	Кеудесiне бұтаның тiкенi қадалған құс табиғаттың мызғымас заңына бағынады; қандай күш оны iстiкке құлатып, сайратып өлтiретiнiн оның өзi де білмейдi. Тiкен оның жүрегiн тесiп өткенде де, ол жақын өлiм туралы ойламайды, даусы бiтiп, демi үзiлгенше сайрай бередi.

	(К. Макколоу. «Тiкендi бұтада сайраушылар»)

	Адамдар басқалар өзiнен не күтетiнiне сәйкес әрекет етуге бейiм.

	(Роберт Мертон)

	Үндемеуге мәжбүр ету арқылы адамды өз көзқарасынан тайдыра алмайсың.

	(Морли, виконт)

	Жұлдыздар түн қараңғы болған сайын жарқырай түседi.

	(А. Майков)

	Пайда әкелетiн жамандық пен зиян шектiретiн жақсылықтың қайсысы жақсы екенiн бiле алмадым.

	(Микеланджело)

	Өздерiне есек сияқты қарайтын адамдарда есектiң құлақтары өсiп шығады: олар қыңыр әрi қырсыққа айналады.

	(Дуглас Мак-Грегор)

	Жаудың санынан емес, олардың бiрлiгiнен қорық.

	(Марзбан - нама)

	Жақсы басқару үшiн тәртiп пен дәйектiлiк кез келген дарынға қарағанда қажетiрек. (О. Мирабо)

	Мәселеге қарсы көзқарастың тұрғысынан қарай бiл - нағыз даналық осында.

	(Д. Менделееев)

	Менi сынамас бұрын менiң iшiме кiрiп шығыңыз.

	(А. Мицкевич)

	Тоқ адамды нанмен қызықтыра алмайсың. Наны жоқ адамға ғана нан қажет.

	(Абрахам Маслоу, американ дәрігері, психолог)

	Мен бiрде-бiр адамның өз iзбасарының табысқа жетуiн қаламайтынына сенiмдiмiн. Олардың бәрi сәтсiздiкке ұшырайды-ау деген үмiткерлердi ұсынады, бұл жағдайда олардың жетiстiктерi одан сайын елеулi бола түсер едi.

	(Харви Маккей)

	Тұрмыс салтына арналған ұсыныстар:

	- адамзат қол жеткiзген бар жақсыны сақтау;

	- адамдар мен заттарға тәуелсiз болғанды ұстану;

	- басқалардың қайғысына ортақтасу;

	- көңiл көтеру мен оңаша болуды кезектестiрiп отыру;

	- жұртпен бiрге әрекет етiп, өмiрдiң рахатына тұшыну;

	- жағдайдың өзгеруiн билеп алу;

	- әрекеттi, рахаттану мен пайымдауды ұштастыру;

	- алаңсыз рахаттанып өмiр сүру;

	- сабырлы төзiмдiлiкпен күту;

	- өзiңнiң табандылығыңнан таймау;

	- iшкi өмiр туралы ойлану;

	- жиi еркiн қылықтар;

	- ғарыштық мақсаттарға бағыну.

	(Чарльз Моррис, американ психологы)

	Iстi қызбалықпен қолыңа алма,

	Бәрi сенiмге байланысты.

	(Моним, грек философы)

	Ар-абырой сезiмi әр адамда кездеседi. Осы сезiмдi қанағаттандыру бақыттың қажеттi шартын құрайтыны сонша, бұл сезiм күштi дамыған адамдар осы сезiмге қайшы келетiн ештеңе тiлей алмайды.

	(Джон Стюарт Милль, ағылшын философы)

	Танымның толықтығы әрдайым бiздiң хабарсыздығымыздың тереңiнен бiршама түсiнудi бiлдiредi.

	(Милликов)

	Мен жасым келген сайын даналық келе бередi дейтiн белгiлi сөзге сенуден қалдым. (Менкен)

	Жаңғырық өзi үшiн жауап бермейдi. (С. Марков)

	Жақсыға айтқан сөзiң ем болады,

	Ақылы надандардың кем болады.

	Жамандарға насихат айтқан сөзiң,

	Жаңғырыққан шорменен тең болады.

	(Майлықожа)

	Кедей болар керi кеткен, ұйқысы мол,

	Сайрап келiп тұрады үш қара жол.

	Кедейлiктiң бiр үлкен жерiк асы,

	Жаман қатын бар үйден үзбейдi қол.

	(Мәшһүр Жүсiп)

	Ақылды ой ақылды басқа бiр енсе, сүйресең де шықпас, жыртық басқа шынжырмен байласаң да тұрмас.

	(Ғабиден Мұстафин)

	Майлс заңы: көру бұрышы отырған орынға байланысты.

	Мейер заңы: қиындату - оңай, оңайлату - қиын.

	Мидер заңы: сiздiң бастан кешiргенiңiздi таныстарыңыздың бiрi бастан өткiзiп қойған, мұнан да қиынын көрген.

	Муир заңы: бiз жiптiң бiр ұшын тартып шығаруға талаптанған кезде, оның басқа нәрсемен байланысып жатқанын байқаймыз.

	Мэтч нақылы: жоғары қызметтегi ақымақ тау басындағы адамға ұқсайды: оған бәрi кiшкентай болып көрiнедi, ал iс жүзiнде оның өзi басқаларға кiшкентай болып көрiніп тұр.

	Миллер заңы: шалшыққа түспейiнше, оның тереңдiгi туралы ештеңе айта алмайсың.

	Мэрфи заңы: егер бiрдеңенi бiтiрудiң екi немесе бiрнеше тәсiлi болса және осы тәсiлдердiң бiрiн пайдалану апатқа соқтыратын болса, кейбiр адам нақ осы тәсiлдi таңдап алады.

	Мескимен заңы: жұмысты тиiсiнше орындауға әрқашан уақыт жетпейдi, ал оны қайта iстеуге уақыт табылады.

	Менкен заңы: iстiң көзiн бiлетiн адам жұмыс iстейдi, бiлмейтiн адам басқаларды үйретедi, үйрете алмайтын адам басқарады, басқара бiлмейтiн адам билеп-төстейдi.





Мэрианн заңы: iздеген нәрседен гөрi, iздемеген нәрсенi тезiрек табасың.

	Н

	Әлішер Науаи

	Не керек жатқан байлық судай тасып,

	Тұрмасаң қалың жұртқа қарайласып.

	* * *

	Уайымсыз өтсем десеңiз,

	Ғылым қамын жесеңiз.

	Фридрих Ницше

	Адамдар қарапайым ақиқатты елемегендiктен көп азап тартады.

	* * *

	Кiм өзiне-өзi сенбесе, сол әрқашан өтiрiк айтады.

	* * *

	Жауыздық жара сияқты: қышиды, ашиды, жарылады - ол өзi туралы шынын айтады.

	* * *

	Сен өзiңдi мейiрбан сезiнсең, мұны саған ашуланып, ала көзiмен қарайтын басқалар одан сайын сезiнедi. Iзгi адам бәрiнiң жолында кесе-көлденең тұратынын ұмытпа.

	* * *

	Кiмдi қызғаныш өртi күйдiретiн болса, сол ақыр-соңында шаян сияқты улы iскектi өзiне қадайды.

	* * *

	Оқымыстының мына түрi есiркеуге лайық: түсiнедi - бiрақ iстемейдi, iстегенiн - түсiнбейдi.

	* * *

	Кейде адам деп жүргенiң, адамға ұқсас жәндiк болып шығады.

	* * *

	Егер жауың байқалмаса, босаңсыма, жел де көрiнбейдi, бiрақ шырақты өшiредi.

	* * *

	Адам қателiк жiберуi мүмкiн. Қателiктi мойындау оны сүйкiмдi етедi. Егер адам қателiктi түзесе, бұл оны екi есе сүйкiмдi етедi.

	Наполеон

	Ұлы болудан күлкiлі болуға дейiн - бiр-ақ қадам.

	* * *

	Сөйлей бiлмейтiн адам мансап биiгiне көтерiлмейдi.

	* * *

	Бiлiмдар адамның жанында наданның бiр артықшылығы бар: ол әрқашан өзiне разы.

	* * *

	Ескi шөңгелердi қопарып тастамасаң, жас өскiн өспейдi.

	(Низами)

	Түсiну дәлелдерiн болжам жоймайтындай ету керек.

	(Ньютон)

	Бiлу дегенiңiз жеңiске жету деген сөз.

	(А. Н. Несмеянов)

	Уақыттан да уақытында озған жөн.

	(В. Новлянкин)

	Тобыр жаңа идеялардан оларды қаламағаннан емес, олар туралы ойлай алмайтындықтан қашады. Бұл күш салуды қажет етедi, күш салу азап шектiредi, ал адамға өзiн қинамау тән.

	(М. Нордау)

	«Мұқтаж емеске қарыз берме» деген ереженi орындамаған банкир қайғыға душар болады.

	(Огден Нэш, американ ақыны)

	Құс ұшу үшiн не iстей керек?

	Қанатын қақса болғаны….

	Жоқ, алдымен ол айбарлы болып алуы керек.

	(В.И. Немирович-Данченко)

	О

	Овидий

	Iзгiлiктi көрсем мақтаймын, бiрақ лайықсыз iстер тартады да тұрады.

	* * *

	Келiспеушiлiк те келiсушiлiктi туғыза алады.

	Фариза Оңғарсынова

	Өмiрге ендiң - ендеше жүгенделдiң,

	(Мен де талай бұлқындым, жiгерлендiм),

	Бiрақ әр кез тағдырың шешiледi

	Қолыменен кездейсоқ бiреулердiң.

	* * *

	Өмiр - ылғи жұпарлы жемiс гүл ме?

	Ой-жырасы болады тегiстiң де.

	Адал, мөлдiр қалпыңда қалу деген,

	Оңай емес құбылған жер үстiнде.

	* * *

	Сұңқарды сұңқар деу керек.

	Тұлпарды тұлпар деу керек.

	Ақымақ қара қарғаны,

	Түлкiге баулып салғалы,

	Қыран деп баптау күлкiлi:

	Өлiмтiгiн көксеп құлқыны

	Қарқылдап қояр бiр күнi.

	* * *

	Басшысыз үйде бала азар,

	Тәртiп жоқ жерде жан азар,

	Хан мисызда бәрi азар.

	Iрiлiк кетiп жiгiттен,

	Күн кешер бекер үмiтпен.

	* * *

	Жалпылдап арттан ергенмен,

	Аттының бәрi қол емес.

	* * *

	Күндi де бұлт қамайды мылқау бұл деп,

	Жерде де асылдарды құртар күндеп.

	Көп жабы көлденеңдеп көсiлгенмен,

	Қадiрiн серiктестiң тұлпар бiлмек.

	Қарға да қанат қомдап қарқылдайды,

	Несi артық менен осы сұңқардың деп.

	* * *

	Мен бiреуге табынбасам болмайды,

	Оған, тіпті, құмырсқа да жарайды. (Б. Окуджава)

	Қанағатсыз билердi қабан деген,

	Қамшылатқан жүйрiктi шабан деген.

	Бiреудiң ақысына зорлық қылған,

	Қиянат қияметте жаман деген. (Ормамбет би)

	Бос тiлектiң бiр қабы бiр құты темекiге татымайды.

	(Орыс мақалы)

	Ит ұстап, өзiң үргеннен не пайда.

	(Дэвид Огилви, жарнама жасау шеберi)

	Адамдар жиi өз ақылындағы кемiстiктi өз ашуымен толтырады.

	(У. Олджер, американ жазушысы)

	Тоқ адам аш адамға түсiндiре алмайды.

	(Орыс мәтелі)

	Билiктiң табиғаты: Билiк - адамдарға…, денеге билiк ету, бiрақ, ең бастысы, ақылға билiк ету. Адам басқаларға билiгiн қалай орнатады? Оны азап шегуге мәжбүр ету арқылы. Билiк зардап шектiрiп, қорлаудан тұрады. Ол адамдардың санасын таптап, қажетiне қарай икемдеуге ұмтылады.

	(Дж. Оруэлл)

	Ақшасыз адам - жанталас, адамсыз ақша - құр қағаз.

	(А. Оксеншерна, швед саясатшысы)

	Басқаның аузына қақпақ бола алмайсың.

	(Орыс мақалы)

	Өзiңiзге ұмтылған жаулардан емес, жағымпаздық жасаған достарыңыздан қорқыңыз.

	(генерал Обрегов)

	Өмiр бiзге мынадай қағиданы үйреттi: дарындыларды қолдау керек, дарыны жоқтар өзi-ақ жетiп алады.

	(Лев Озеров)

	Ең дұрысы сахнадан ертерек кету. Өзiнiң соңғы спектаклiнде залдағы бiреу оның шығармашылығындағы құлдырауды байқағаннан көп бұрын билеудi тоқтататын балерина сияқты болыңыз.

	(В. Оствальд, немiс философы)

	Жай жүргенде бәрi де ат,

	Шапқанда шама бiлiнер. (Шораяқтың Омары)

	Оулд пен Кан заңы: кеңесудiң тиiмдiлiгi қатысушылардың саны мен жұмсалған уақытқа керi қатынаста болады.

	Ө

	Босқа жүргенше, тегін еңбектен - үйренгенің олжа.

	(Өзбек мақалы)

	Ақылың барда адамдарды танып қал.

	(Өзбек мақалы)

	П

	Блез Паскаль

	Қарсылық жасайтын нәрсеге ғана сүйенуге болады.

	* * *

	Адам неғұрлым ақылды, iзгi болса, соғұрлым басқалардан iзгiлiктi көбiрек байқайды.

	* * *

	Адам өзiн әшкерелемес үшiн, ақиқатпен күресе бастағаннан өткен бақытсыздық жоқ.

	* * *

	Адамдардың бiрi игiлiктi - билiктен, екiншiлерi - бiлiмге құмарлықтан, ғылымнан, үшiншiлерi - рахаттан iздейдi.

	Платон

	Әсемдiктiң жолы ауыр.

	* * *

	Менiңше, әрбiр естi адам өзiнен жақсы кiсiнiң қасынан табылуға тырысады.

	* * *

	Мен заңның ешқандай күшi болмайтын және бiреудiң билiгiндегi мемлекеттiң күнi санаулы екенiн айта аламын. Билеушiлер заңның құлы болатын мемлекеттің адамдарына Құдай игілік сыйлайды.

	* * *

	Егер бiреу бiр нәрсенi бiр кезде қалай iстеу керек екенiн еске салса, бiз, әрине онымен келiсемiз.

	* * *

	Ұялту кезiнде айтылғанды түсiну үшiн басқаның саналы ақылы керек…

	* * *

	Даналыққа құштар еместiң Құдайлар мекенiне кiруi… мүмкiн емес, бұған тек бiлiмқұмар ғана қол жеткiзедi.

	* * *

	Басқа адамға да ашулануға мүмкiндiк берiңiз. Егер сiз дауыс көтерсеңiз, оның да дауыс көтеруге құқығы бар.

	* * *

	«Диалогтардан»:

	- Менiң, - дедi Агафон, - сенiмен дауласуға шамам жоқ, Сократ. Сенiң айтқаның болсын.

	- Жоқ, сүйiктi Агафон, сенiң ақиқатпен дауласуға шамаң жоқ, ал Сократпен айтысу - оңай шаруа.

	Пушкин

	Өткен нәрсе сүйiктiге айналар.

	* * *

	Дарын мен пайда - үйлеспейтiн нәрселер.

	* * *

	Бiреулер өзгелердi нөлге, ал өзiн бiрге санайды.

	Т. Питерс, Р. Уотерман

	Әдетте бiз кез-келген табысты өзiмiздiкi, ал кез келген сәтсiздiктi -қалыптасқан жүйенiң кесiрi деп санаймыз.

	* * *

	Адам жеңу мен көзге көрiнуге жанталасады.

	* * *

	Қолдап көтермелеу жүйесi жоқ болса - ынталылар да жоқ. Ынталылар болмаса, жаңалықтар да болмайды.

	Х. Росс Перо

	Барлық жақсы және күштi нәрселер әрбiр минутте «бұл қауiптi» және «осы үшiн күресу керек» арасындағы қыл көпiрде тепе-теңдiк сақтап тұрады.

	* * *

	Менiң бiрiншi өсиетiм мынау: жолы болып жүргендi тыңдаңыз, тыңдаңыз, тыңдай берiңiз.

	Перлюк

	Шеңбердi айналсаң, тығырыққа тiрелмейсiң.

	* * *

	Маған кiм кiнәлi екенiн айт, мен кiмдi жазалайтынын айтайын.

	Плутарх

	Тыңдай бiл, сонда сен нашар сөйлейтiндерден де пайда табасың.

	* * *

	Мен өзiмнiң әр қимылымды қайталайтын досты қажет етпеймiн: мұны менiң көлеңкем әлдеқайда жақсы жасайды.

	* * *

	Бiздi тұрақсыз не күйрек ететiн жағдайлар емес, олар тек бiздiң қандай екенiмiздi ашып көрсетедi.

	* * *

	«Егер мен қарулы болсам, заң туралы ойлап, бас қатырып жатам ба?» (Плутарх Помпейдiң сөзiн еске алады).

	Пифагор

	Өмiр ойын сияқты: бiреулер оған - жарысуға, басқалар - саудаласуға, ал ең бақыттылары - көруге келедi.

	* * *

	Бiлiм ақылды алмастыра алмайды.

	* * *

	Азап көргенше ақиқаттың досы бол, бiрақ төзуге болмайтын жағдайға дейiн оның қорғаушысы болма.

	* * *

	Өткен күндегi бар iстерiңдi таразыламай, ұйқыға жатпа.

	Пришвин

	Биiк таудың басында ештеңе өспейдi, бiрақ төбесiне шықсаң көп нәрсенi көресiң.

	* * *

	Адамдармен айтысу, өз-өзiңе ие бола алмау алдымен өзiңе зиян… Бұл өз-өзiңдi ең пайдасыз қажыту, дүниеде бәрiнен бұрын осыдан тартыну керек.

	* * *

	Мен байлықты, даңқты, билiктi қажет етпеймiн, мен еркiн болу үшiн қайыршы болуға да дайынмын, ал еркiндiктi мен өзiңмен-өзiң болу мүмкiндiгi деп түсiнемiн.

	Константин Паустовский

	Надандық адамды өмiрге немқұрайды етедi, ал немқұрайдылық баяу өседi, бiрақ тоқтамайды.

	* * *

	Шын бақыт деген, ең алдымен, надандардың емес, бiлетiндердiң үлесi. Мысалы, өсiмдiктер өмiрi мен өсiмдiктер өмiрiнiң заңдылықтарын бiлетiн адам қандыағашты көктеректен немесе беденi жолжелкеннен ажырата алмайтын адамнан әлдеқайда бақыттырақ.

	* * *

	Ынта-ықылас мұратқа жеткiзер.

	(Периандр, 7 данышпанның бiрi)

	Басқалардың нашар қылықтарына меңзеу - пасықтық.

	(Ж. Пети-Сан)

	Қабілеттiлерге қызғанышпен қарайды, дарындыларға қастық iстейдi, данышпандардан кек алады.

	(Н. Паганини)

	Табысқа жету үшiн қол жететiн бiршама жоғары мақсат қою керек.

	(Макс Планк)

	Уақытты жiберiп алу қайта оралмас өлiм сияқты.

	(I Петр)

	Мен барлығы үшiн емес, әркiм үшiн ән саламын.

	(Эдит Пиаф)

	Iске асырылғанша қаншама iстер мүмкiн емес деп саналды.

	(Плиний - үлкенi)

	Басқалардың сенiмiн құрметтеу өзгеге деген құрметтiң ғана емес, мол ақылдың да белгiсi.

	(С.И. Поварнин)

	Басқару - бұл көзделген нәтижеге мейлiнше аз шығынмен қол жеткiзуге болатын жағдай жасау.

	(Л.П. Пономарев, психолог)

	Өзiңе көмектес.

	Өзiңдi түсiн.

	Өзiңдi сүй. (Психологтың кеңесi)

	Бiрiншi жеткен - олжаны әкеткен.

	(Плавт «Псевдол», 1198 ж.)

	Дәлелдеу ауыртпалығы терiске шығарушыға емес, пiкiрге сендiрушiге түседi.

	(Апостол Павел)

	Өзiңнен қорқатыннан қорық. (Парсы мақалы)

	Рухани сау болу - мағыналы өмiр сүру мүмкiндiгi. Бұл жайбарақаттық пен қамсыздықты жеңiл сезiну ғана емес. Рухани саулық азап шегуден де тұрады. Жаны сау адам қайғыра бiледi.

	(Мартти Палохеймо, фин дәрiгерi)

	Психология, барлық ғылым сияқты, бәрiн топтағанды ұнатады. Адамдардың мiнез-құлқын ол үш негiзгi мотивке бөледi - достық мотивi, билiк мотивi және табысқа жету мотивi.

	(А. Понизовский, психотерапевт)

	Менiңше, адамдарға көбiнесе өзгенiң пiкiрiне деген шыдамдылық жетiспейдi.

	(Р. Паулс)

	Микроб сияқты кез-келген ортада өсiп жетiлетiн адамдар болады.

	(Дм. Плетнев)

	Барлығына шүбәмен қарау, бәрiне сену - екеуi де ыңғайлы шешiм: ол да, бұл да бiздi ойлану қажеттiгiнен құтқарады.

	(Пуанкаре)

	Бәрiн айқын көрiп тұрған адам бақытсыз.

	(Пастер)

	Адамзатта тек бiр ғана жамандық бар, бұл - надандық, бұған қарсы тек бiр ғана шипа бар, бұл - ғылым.

	(Д.И. Писарев)

	Керемет мiнезге темiрдей төзiм жеткiзедi.

	(В. Прудовский)

	Адамға жақсы болу қиын.

	(Питтак, 7 данышпанның бiрi)

	Вольфганг Паульдiң принципi: «Сiздiң мiндетiңiз мен айтқан нәрсенiң бәрiне барлығын мұқият негiздеп, қарсы пiкiр айтудан тұрады».

	Жағымды нәрсенiң бәрi не заңсыз, не адамгершiлiкке жатпайды, не семiртедi.

	(Пардоның бiрiншi постулаты)

	Жоғары өрле немесе жолды босат.

	(«Маккинзи» американ басқару

	мектебiнiң принципi)

	Питер заңы: шыбынға қамқорлық көрсетiңiз, ал пiлдер өздерiнiң қамын өздерi жейдi.

	Паркинсон заңы: жұмыс оны орындауға берiлген уақытты толтыру үшiн резеңке сияқты созылады.

	Паркинсонның байқауы: «Кейiнге қалдырайық» - бұл орындамаудың ең жаман түрi.

	Паркинсон формуласы: Аса iрi фирмаларға тән басқару әдiсi: жұмысқа алу, көнгiш ету және қуып шығу.

	Паркинсонның 3-заңы: Өсу күрделiлiкке әкеледi, ал күрделiлiк -жолдың бiткенi.

	Паркинсонның аксиомалары:

	Кез келген бастық қарсыластарының емес, бағыныштыларының санын көбейтуге ұмтылады.

	Төрешiлдер жұмысты бiр-бiрi үшiн жасайды.

	Персигтiң постулаты: бiр кез келген құбылысты түсiндiретiн ақылды жорамалдардың саны шектеусiз.

	Питердiң принципi: кез келген сатыда әрбiр кiсi өзiнiң бiлiксiздiк деңгейiне дейiн көтерiледi.

	Питер принциптерiнен шығатын салдарлар:

	Қаймақ ашып кеткенде, бетiне шығады.

	Дүниедегi бар қызметтiң әрбiрi үшiн оған сай келмейтiн адам бар. Қызмет сатысымен жоғарылаушылардың саны жеткiлiктi болған кезде осы қызметтi нақ сол адам алады.

	Ұзақтығы мың мильдiк саяхат соңғы жалғыз қадаммен аяқталады.

	Барлық пайдалы жұмысты өзiнiң бiлiксiздiк деңгейiне жетпегендер жасайды.

	Бiлiктiлiк әрдайым өзiмен бiрге бiлiксiздiк тұқымын алып жүредi.

	Питер бойынша бiлiктiлiк принципi: қателiкке ұрынбас үшiн, тәжiрибе жинау керек, тәжiрибе жинау үшiн, қателiктер жасау керек.

	Питер бойынша бағалау принципi: тым бiлiксiздiк пен тым бiлiктiлiк мекеменiң мүдделерiне қауiп туғызады. Өте қабiлеттiлiктен гөрi, тәжiрибе көбiрек бағаланады.

	Р

	Эрих Мария Ремарк

	Бiр адам басқа адамға бiр тамшы жылудан басқа не бере алады? Және бұдан артық не болуы мүмкiн?!

	* * *

	Адамның мiнезiн ол сенiң бастығың болған кезде шын қырынан танисың.

	Жан Жак Руссо

	Адасуға мыңдаған, ақиқатқа - бiр ғана жол апарар.

	* * *

	Бiр күн түсiндiргенге қарағанда, бiр сағат жұмыс көп үйретедi.

	Джалалиддин Руми

	Айнада, өзiмiз бiлетiндей, бәрi керiсiнше. Бiрақ онсыз бiз ешқашан өзiмiздi көрмес едiк.

	* * *

	Сен маған сөз дәрменсiз дедiң. Осы айтқаның рас болса, бұл тек сөздiң дәрменсiздiгi туралы сенiң сөзiңнiң дәрменсiздiгiн бiлдiредi.

	* * *

	Кез келген жоғалту - тауып алу. Кез келген тауып алу -жоғалту.

	* * *

	Басқалардың сөздерiн қайталау олардың мағынасын түсiнгендi бiлдiрмейдi.

	Радищев

	Адам өз танымында биiкке көтерiлген сайын оған алыс жатқан көкжиектер көрiнедi.

	* * *

	Адамнан досты көруге үйренгенде ғана адам боласың.

	Джон Рескин (1819-1900), ағылшын жазушысы

	Адамдар жұмыста өздерiн бақытты сезiну үшiн үш шарт орындалуы қажет: жұмыс олардың шамасы келетiндей болуы тиiс, ол титықтамайтындай болуы керек және оған мiндеттi түрде табыс серiк болуы шарт.

	* * *

	Iзгi бiлiмге апарар жол ешқашан құлпырған жазира арқылы өтпейдi; адамға әрқашан жалаңаш жартастарға өрмелеуге тура келедi.

	Николай Рерих

	Бiреулердi талқылағанды қоюға кеңес беремiн, оны қойсақ жарты күн босар едi.

	* * *

	Н.К. Рерихтiң нақылы: Әкбар әкiм жерге сызық сызып, өзiнiң кеңесшiсi Бирбалға бiр қарағанда шешiлмейтiн жұмбақ қояды: сызыққа тимей, оны не өшiрiп, не қысқарту керек. Бирбал үндеместен оның қатарына одан ұзынырақ сызық жүргiзедi, сөйтiп Әкбар сызған сызықтың бағасы кемидi.

	* * *

	Н.К. Рерихтiң нақылы: Қарт викинг Гримр достарымен бiр тойда отырып, кенет өзiнiң ұзақ өмiрi iшiнде бiрде-бiр шын досының болмағанын айтады: тұс-тұстан келiспеушiлiктер естiледi. Бiреуi айтады: «Қуғында жүргенде саған кiм көмек қолын созды. Бұл мен болатынмын». Екiншiсi айтады: «Жауларың үйiңдi өртеп кеткенде, жаңа үйдi сенiмен бiрге кiм салып едi. Мен». Үшiншiсi тұрып: «Ұрыста сенi кiм өз кеудесiмен қалқалады. Досыңды еске ал!» Гримр айтыпты: «сендердiң маған iстегендерiңнiң бәрi есiмде, бiрақ сендер менiң бақытсыздықтағы достарымсыңдар және мен сендерге осы үшiн ризамын. Бiрақ шындықты айтайын: бақытты кезiмде достарым болған жоқ. Ал мен өте сирек бақытты болдым. Бiрде аңға шыққанда корольдi құтқардым, ол менi бәрiнiң көзiнше құшақтап, нағыз ерсiң дедi. Барлығы маған жақсы сөздер айтты, тек достарым үндемедi. Сондай-ақ, менiң жасақтарым даниялықтарды тiзе бүктiргенде бақытқа бөлендiм. Менi халықтың құтқарушысы деп атады, бiрақ онда да достарымның жүрегi үнсiз қалды. Ару қызды үйiме кiргiзiп әйел еттiм, некемiз қиылды, бiрақ достардың сөзi жүректен шықпады. Адам бақыттылықта тау шыңында тұрған сияқты болады, ал адамдардың жүрегi төменгiнi көредi. Бақыттылықта ешқашан достар болмайды».

	* * *

	Ұмытшақтық - тым күштi ойланудың немесе оның мүлде болмауының салдары; демек, ұмытшақ болу тек данышпандар мен меңiреулерге ғана жарасады.

	(Рубинштейн)

	Жеке игiлiк туралы ойлау табиғи нәрсе және мұны назардан тыс қалдыруға болмайды. Ал егер тек осы туралы ойлап, қоғам игiлiгi елеусiз қалатын болса, өмiр ұсақ-түйек, ұят нәрсеге, тiкесiн айтсақ, пасықтыққа айналады.

	(Ф. Рабле)

	Адалдық та әр түрлi. Егер оған iзгiлiк жетпесе - ол бар жоғы өлi су.

	(Николай Рыленков)

	Адамзаттың ұлы дүниелерiн қисын емес, адамдардың ессiздiгi тудырған.

	(Эразм Роттердамский)

	Жазасыз қалудан өткен азапты жаза жоқ.

	(Анутагава Рюноско, жапон жазушысы)

	Алда кетiп бара жатқандарды тым қатаң сынауға болмайды, өзiңнiң артыңда келе жатқандарды ұмытпа.

	(Борис Ручьев, ақын)

	Өзiңiздiң шамаңыз келмейтiн жамандықты жоюға талаптанбаңыз, әйтпесе жамандықты да жоймайсыз, беделiңiзден де айрыласыз.

	(Теодор Рузвельт)

	Жұмыс деген өзiңнен кейiн қалатын iз. Сен жоқсың, сен ендi басқалар үшiн жұмысқа айналдың, ал ол әлi ұзақ уақыт өзiңнен кейiнгiлерге сен туралы еске салып отырады.

	(Владимир Распутин)

	Ұрысты сыртынан көрсе, әркiм өзiн стратег санайды.

	(Ш. Руставели)

	Ешқандай пайымдау адамға ол көргiсi келмейтiн жолды сiлтей алмайды.

	(Ромен Роллан)

	Уақыт ағымынан үйренбегендi ешқандай ұстаз үйрете алмайды.

	(Рудаки)

	Өз ойларыңды тiптi сәтсiздiк те қайсыбiр пайда әкелетiндей етiп ойластыр.

	(Кардинал де Рец)

	Ұмтылуға тұратын нәрсе болса, асыра сiлтеген де артық емес.

	(Лео Роджерс)

	Өмiрдi оңбағандардың есiнде қалатындай етiп сүру керек.

	(Фаина Раневская)

	Тату өмiр сүргiңiз келсе - келiсiңiз.

	(Рейберн ережесi)

	Ранэмон заңы: адамдардың төрт түрi бар: бiрi тыныш отырып, ештеңе iстемейдi; екiншiсi тыныш отырып, ештеңе iстемеу керек екенiн айтады; үшiншiсi iстейдi; төртiншісi не iстеу керек екенiн айтады.

	Росс заңы: Айтылған пiкiрдiң маңыздылығын алдын ала сипаттамаңыз.

	Рим құқығының принциптерi: Кiм өз құқығын пайдаланса, ол ешкiмнiң құқығын бұзбайды.

	С

	Сократ

	Иә мен олардан ақылдырақпын, өйткенi өзiмнiң ештеңе бiлмейтiнiмдi бiлемiн, ал олар бiлмесе де бәрiн бiлемiз деп ойлайды.

	* * *

	Жақсылық дегенiмiз даналық пен бiлiм.

	* * *

	Мен сенi көруiм үшiн, сөйлегiн.

	* * *

	Егер сендер дауыс беру арқылы бәрiн шешуге болады деп ойласаңдар, онда Афинаның бар иттерi атқа айналсын деп дауыс берiп көрiңдер.

	* * *

	Ой қуу дегенiмiз - өлiмге дайындалу.

	Сенека

	Маған белгiлi бiр мағынада құл емес адамды көрсетшi.

	* * *

	Кеме қай портқа баратынын бiлмесе, желi оңынан тұрмайды.

	* * *

	Нашар өнiм алғаннан кейiн де себу керек.

	* * *

	Жек көрушiлiктен қатты қорқатын адам, басқара да алмайды.

	* * *

	Егер әрi қарай өсу болмаса, батар күн де алыс емес.

	* * *

	Ұлы iстерге талаптанып, жолы болмағандардың өзiн құрметтей бiл.

	* * *

	Екi жүздiге көрсетiлген сенiм оған опасыздық етуге мүмкiндiк бередi.

	* * *

	Ұсақ қателiктерден iрi кемшiлiктерге өту қиын емес.

	* * *

	Есте iзгi iстерге қарағанда, ренiш ұзақ сақталады. Iзгiлiк тез ұмытылады, ал ренiш, өкпе есте тайға таңба басқандай тұрып алады.

	* * *

	Сенеканың Луциллийге хатынан: Маған Гекатонның мына жазбасы ұнады: «Сен менiң неге қол жеткiзгенiмдi сұрапсың. Мен өзiме-өзiм дос болдым!» Ол бiраз нәрсеге қол жеткiздi, өйткенi ендi ешқашан жалғыз қалмайды. Және бiлiп қойғын, мұндай адам бәрiңе дос бола алады.

	Софокл

	Бiр нәрсенi түсiну үшiн, оны жасау керек.

	* * *

	Бақыт еркiндiксiз мәнiнен айрылады, ал борыш пен мiндетсiз еркiндiк те сондай. Күнделiктi мiндеттер - адам борышының теңiзiне жиналатын тамшылар.

	* * *

	Өз Отанының қайғы-қасiретi туралы бiр рет айтуға адамгершiлiк құқық алу үшiн, оны нығайтатын он iс жасау керек.

	Публилий Сир

	Өзара тiлектестiк - ең жақын туыстық.

	* * *

	Өзiнен көпшiлiк қорқатын адам, көпшiлiктен қорқуы тиiс.

	* * *

	Досыңның кемшiлiктерiне көп шыдасаң, өзiңе жұғады.

	* * *

	Өзгелерге көп нәрсенi кешкенмен, өзiңе ештеңенi кешпе.

	Сүлеймен пайғамбар

	Кейде күлкi кезiнде жүрек ауырып, қуаныштың соңы қайғымен аяқталады.

	* * *

	Бәрiн естуге ұмтылма, әйтпесе өз құлыңның сенi даттағанын да естiрсiң.

	* * *

	Ақылы кем өз жақынына жек көрiнiшiн жасырмайды, ал ақылды – үндемейдi.

	* * *

	Күйгелек адам ақымақтық жасауы мүмкiн, бiрақ жамандықты әдейi жасайтын – жексұрын.

	* * *

	Атқамiнерлерi көп елде заңнан ауытқу көп болады.

	* * *

	Көргенiм мен бiлгенiмнiң бәрi менi көрмегенiм мен бiлмегенiмдi көре бiлуге үйретедi.

	Стендаль

	Өзiңнен басқаның бәрiн тануға болады.

	* * *

	Әйел жақсы киiнсе, өзiн сұлу санар.

	* * *

	Өз ойыңды бөлетiн ешкiм болмағаны қандай ауыр.

	* * *

	«Сыртыңды» әрлеп оны сыртқа қарату арқылы өзiңнiң нағыз бейнеңнен өзгенiң назарын аударуға болады.

	Ганс Салье

	Егер адам өз қызметiне сай келмесе адамды өзгертуге талаптанбаңыз - қызметiн ауыстырыңыз.

	* * *

	Iске анық жарамсыз және жалпы жағдайды бұзатын адамды қызметтен босатарда бiздi көп жағдайда қайырымдылығымыз емес, өз әлсiздiгiмiз бен ыңғайсыздық сезiмi тежейдi.

	* * *

	Адалдық, байсалдылық, өз-өзiңдi және басқаларды түсiну - мiне осылар iс-әрекеттiң кез келген саласындағы бақыт пен табыстың кепiлi.

	Жан Поль Сартр

	Жеңiлiс тарихы кез келген өмiрдiң тарихына тән.

	* * *

	Сенi суық суға лақтырғанда, бiрден керемет жүзгiшке айналып кетесiң.

	Сервантес

	Егер ауру оны қабылдауға ықылассыз болса, ең жақсы дәрi де оған көмектесе алмайды.

	* * *

	Байлықтың мәнi байлықты иеленуде емес, оны ұтымды пайдалана бiлуде.

	* * *

	Қызмет, лауазым адамгершiлiктi жиi өзгертедi.

	Джонатан Свифт

	Дүниеге шын данышпанның келгенiн бар ақымақтың оған қарсы күреске бiрiккенiнен байқауға болады.

	* * *

	Қошамет ақымақтардың сусыны дейдi. Дегенмен қаншама ақылды адамдар ауық-ауық онымен сусындаудан қашпас едi.

	* * *

	Ақыл - ерден жеңiл аударып тастауға болатын аттылы адам сияқты.

	Сухомлинский

	Басқа адамдарды құрметтейтiн кiсi ғана өзiне құрмет көрсеткендi дәмете алады.

	* * *

	Ұшқын тудыру үшiн алапат жарықты сiңiру керек.

	* * *

	Сенiң iстерiңдi өзiңнiң айналаңдағы адамдар қалай бағалайтынын ойлан. Өзiңе жағымды нәрселердiң бәрi басқаларға ұнай бермейдi.

	* * *

	Жан жалқаулығы - қауiптi нәрсе. Өз жаныңа үңiлiп, онда осы қырсықтың ұрығы жоқ па екен, соны байқа. Егер бар болса - лақтыр оны, оның тамыр жаюына жол берме. Жан жалқаулығы - адамға деген немқұрайдылық. Сен үлкен қаланың көшесiнде келе жатып, көп адамның iшiнен көзiнде қажу мен торығу мұңы ұялаған кiсiнi көргенде жаның селт етпесе, бiреудiң қайғысын сезiне бiлмесең, адам жанын - осы бiр қайталанбас әлемдi түсiнбесең, онда сен де осы аурудың - жан жалқаулығының алғашқы белгiлерi бар. Өзiңдегi осы ауруды жеңе бiл. Айналаңда болып жатқан нәрселерге ой көзiмен қара. Адамды көрiп, сезiне бiлуге үйрен. Өзiңдi қоршаған дүниедегi ең бастысы адам екенiн ұмытпа. Егер өзiңдегi бұл ауруды о баста жеңе алмасаң, онда өз әйелiңнен адамды көрiп, сезе алмайсың, сұлулық пен iзгiлiк еге алмайсың, сондықтан өз балаларыңды дұрыс тәрбиелей алмайсың.

	Спиноза

	Түсiну - келiсушiлiктiң басы.

	* * *

	Нәрсе көпшiлiктiң оны мойындамағанынан ақиқат болмай қалмайды.

	* * *

	Мүлтiксiз әдiлдiк ең iзгi адамдарда ғана кездеседi. Тiптi өзiн шыншыл санайтын адамдардың өздерi күн сайын түрлi асырып-жасырып айтумен күнәға батады. Асырып айту әркiмде дерлiк кездесетiн қасиет.

	* * *

	Адал адамдарды арам ниеттiлер сияқтандырып қуғын-сүргiнге ұшыратып жатады, өйткенi олар еркiн ойлайды және жасанды қылық танытпайды. Мемлекет үшiн бұдан өткен жамандық бар ма?

	* * *

	Тобырды былай қойғанда, ең тәжiрибелiлердiң өздерiнде үндемеу дағдысы жоқ. Тiс жармайтын кезде басқаларға өз жоспарларын сенiп айту адамдардың жалпы кемшiлiгi. Демек, әркiмнiң ойлағанын айту еркiндiгiн терiске шығаратын үкiмет ең зорлықшыл және, керiсiнше, осы еркiндiк әркiмге берiлетiн үкiмет халыққа жайлы болмақ.

	* * *

	Бақыттың да, бақытсыздықтың да түбiрi бiр, атап айтқанда өзiмiздiң қатты ұнататын нәрсемiзде болғандықтан зұлымдық пайда болған.

	Спенсер

	Ең бiр тәттi де мықты ләззаттың бiрi жеке бастың абыройын сезiну, ол әрбiр жемiстi әрекет кезiнде санада жаңа күшпен оянады; сондықтан осындай рахаттану сезiмi жетiспейтiн құр сенделiс көбiне түңiлуге апарып соғады.

	* * *

	Адамдардың ақыл-ойында қосымша жай көп жағдайда басты нәрсенiң орнын алады.

	* * *

	Әрқайсымызды ауық-ауық адамдардың мiнезi, ол тұрмақ, өзiмiз жақсы бiлетiн жақын туыстарымыздың қылығы таңырқатып отырады.

	* * *

	Адамдардың басым бөлiгіне ойдан артық қымбатқа түсер ештеңе жоқ.

	Адам Смит

	Маған менiң қалағанымды берiңiздер, сонда мен сiздерге сiздердiң қалағандарыңызды беремiн!

	* * *

	Әр адам әкесiнен бұрын өз уақытының ұрпағы.

	Саади

	Дәнi жоқ жаңғақ жарған кезде күлкiге ұшырайды.

	* * *

	Адам сөйлемейiнше, оның дарыны мен кемшiлiгi белгiсiз болады.

	* * *

	Сауда-саттықсыз пұлың баянсыз,

	Пiкiр талассыз ғылым баянсыз.

	* * *

	Аш iшектi тойдырар бiр таба нан,

	Ашкөздi тойдыра алмас бүкiл жаһан.

	* * *

	Дертiне ащы дәрi керегiнде,

	Ауруға тәттi тағам беремiн бе?!

	* * *

	Мейлi сен бай боларсың мерейi асқан

	Ұлың - қор, үйренбесе өнер жастан.

	Сәкен Сейфуллин

	Қазақ елi жалқау ел. Заманнан кейiн қалған ел. Бiрақ сен жалқау екенсiң деп жүрiп бара жатқан заман тоқтап тұрмайды.

	* * *

	Атты келмей,

	Жаяу кел,

	Қатты келмей,

	Баяу кел.

	Заңдар өрмекшiнiң торы сияқты: әлсiздi шырмағанмен, күштi түскенде сетiнеп кетедi.

	(Солон, 7 данышпанның бiрi)

	Адамның сыпайы, көнгiш болуы оның табиғатына қайшы келедi.

	(Сюнь цзы)

	Сен еркiндiкке қандай жолмен жетуге болатынын сұрапсың. Бұл үшiн жақсылық пен жамандықты тобырдың нұсқауы бойынша емес, өзiң ажырата бiлудi үйрен.

	(Сенека - кiшiсi)

	Әр сөзiң мен қылығыңды өз табиғатыңа қаншалықты сәйкес келетiнiне қарай бағала және адамдардың лаң сөздерiне мән берме, егер саған iзгi iс пен сөз кездессе, маған лайықты емес деп ойлама.

	(А.Д. Сахаров)

	Мен сiзге табысқа жеткiзер формуланы бере алмаймын, бiрақ сәтсiздiк формуласын айта аламын: бәрiне ұнауға тырысыңыз.

	(Г. Своуп)

	Бәрiн түсiне бiлу дегенiмiз кешiре бiлу деген сөз.

	(Мадам де Сталь, француз жазушысы)

	Өзiне керектi iстi орындауға қажеттi адамдарды дұрыс таңдай бiлiп, осы уақыт iшiнде олардың iстерiне араласпауға ұстамдылығы жететiн кiсi ең жақсы басқарушы.

	(Дж.Страуб)

	Шала тыңдау - тоқтап тұрған машинаға толық газ берген сияқты: бензин жұмсалғанмен, алға қозғалу жоқ.

	(Лидия Стоун, бизнес теориясы жөнiндегi маман)

	Егер проблеманы шеше алмасаң, оған шыдау керек.

	(Ирвинг Стоун)

	Жауларымыз керемет пайдаланатын нәрсенiң бiрiн шеберлiкпен игерген соң ғана, бiз оларды жеңу туралы айта аламыз.

	(Седзан Сакума, жапон жазушысы)

	Бiз неғұрлым жылдам қозғалсақ, өзiмiзге бағыт беретiн бағдарды соғұрлым алыстан iздеуiмiз керек. Лидерлiк дегенiмiз дұрыс бағдарды таңдай бiлу.

	(Поль А. Страссман)

	Басқару заңдары адам көп жерде күшiнде болады. Ал бiр ғана адам бар жерде басқару жарамсыз, онда өзiнiң ерекше заңдарымен қатынас қажет болады.

	(Симон Соловейчик)

	Биiк ой-өрiстiң алғашқы белгiсiне ойда бiр мезгiлде екi қарама-қайшы идеяларды сақтап, әрi әрекет ету мүмкiндiгi болу қабiлетi жатады.

	(Ф. Скот Фитцджеральд)

	Таза адамдар болмайды. Әлi кiрлемегендер ғана бар. Сыпырған жер ғана таза болады.

	(И.В. Сталин, аппаратты тазартудың

	пайдасына дәлел)

	Нағыз күштi адам жалақысы аз болғандықтан, пара алатын чиновниктер сияқты бiр нәрсенi көбiрек қымқырып қалуға ұмтылмайды. Қайта ол өзiнiң атына, елдiң беделiне жұмыс iстейдi.

	(Роллан Сейсенбаев)

	«Кiсiге рухани жанасу аксиомасы»: iшектерiне аз ғана жанап кеткеннен ойнап қоя беретiн скрипка сияқты, адам да өмiрдiң жанасуынан болатын өз сезiмдерiнiң дыбыстарына жауап қатады. Әрi түрлiше жауап қатады. Жүрдiм-бардым ойнағаннан скрипка шиқылдаған дыбыс шығарса, керiсiнше, шебер қолдарға түскен ол құйқылжыған әуен төгедi.

	(И. Стаднюк)

	Мемлекет адамдарды басқарудың орнына, оларға қызмет етуi тиiс.

	(Джордж Сорос)

	Алға жылжу серiгiңе де, одақтасыңа да байланысты емес, оған қарсыласың түрткi болады.

	(Валерий Сидоров)

	Iстелген қылықтардың ұятсыздығы принциптердiң азғындауына ұрындырады.

	(С. Смайлс)

	Батылдыққа рұхсат берiлген бүгiнде, ол қауiпсiз әрi тиiмдi болған кезде, табиғатынан күрескер адамдар төбелесқорлардың тобырында өздерiн ыңғайсыз сезiнедi. Шындық әрқашан тек ақиқаттың бiр бөлiгi ғана. Әркiм шындықты өзiнше кескiлеген қазiргi кезде ақиқатты iздеу ерекше маңызды. Тұтас, бүлiнбеген ақиқат қана таным өзегi бола алады.

	(Олжас Сүлейменов)

	Шындық - көп, ақиқат - жалқы.

	(Асқар Сүлейменов)

	Тауға бiр жағынан қарасаң жалпақ тас, екiншi жағынан үшкiр, үшiншi жағы тағы басқаша. Тау бiреу-ақ, мәселе оның қай жағынан қарауда.

	(Сун дун по, қытай ақыны)

	Бiлiм деген зейiн, ал ақыл басқа. (Сақы)

	Ер үстiнде ұйықтамасаң,

	Атқа мiнiп нең бар?!

	Халық қамын ойламасаң,

	Датқа болып нең бар?! (Саттар Ерубаев)

	Арамның жолы - қиқалаң,

	Адалдық жолы төте едi.

	Жақсы- жаман әркiмнiң

	Арасынан өтедi.

	Араздаспай, таласпай,

	Тату жүрсек не етедi?

	Ынтымағы бар болса

	Аз-маз ғана дүние

	Бәрiңе де жетедi.

	(Сақ дәуiрiндегi бiр бидiң айтқаны)

	Адамның басшысы - ақыл, жетекшiсi - талап, шолушысы - ой, жолдасы - кәсiп, қорғаны - сабыр, қорғаушысы - мiнез, сынаушысы - халық болсын.

	(Саққұлақ би - Бөгенбай батырдың шөбересi)

	Арыз-құрыз, жiк, жала, есеп өссе,

	Бiр-бiрiңдi жоқ қылар өсек өссе,

	Өз шешеңнiң емшегiн өзiң турап,

	Итке тастау дегенiң осы емес пе? (Сүйiнбай)

	Адам өмiрiнде көлгiрсудің, пысықтықтың, iшкi есептiң, бақ пен тақтың керек болмай қалатын кезi болады.

	(Ақселеу Сейдiмбек)

	Менiңше, апарар жолы кемсiтiп, қорлау тәжiрибесiнсiз болу тиiс үш мамандық бар. Мұғалiм, дәрiгер және суретшi. Кемсiту тәжiрибесiн көрген дәрiгер өзiнiң ауруларын қинай бастайды, оларды жек көретiн болады; осындай жағдай мұғалiмде де болады, оның iшiне, санасына, физиологиясына дүниенi тiзерлеп отырып пайымдау түсiнiгi сiңедi - ол оқушысын тiзерлеуге мәжбүр етедi; суретшi құлға айналады. Жалпы, кемсiтiп, қорлау мектебiнен өткен адам - құл. Бiреулер өз өмiрiнiң қиын болғандығын, оны мақтан ететiндiгiн сөз қылады. Өзiңiздi кемсiткендi мақтан тұтуға болмайды. Бұл ұят.

	(А. Сокуров)

	Бәрiмен жылы шырайда, достық қалыпта бол, бiрақ мыңның бiрiне де сенбе. Әрине, жауларың сенен аулақ жүрсiн, бiрақ достарыңмен де сақ болғайсың.

	Стокгольмдегi жеке үйдiң

	маңдайшасындағы жазу)

	Свиплдiң кезек күту ережесi: кiм қаттырақ айқайласа, соған сөз бередi.

	Скоттың бiрiншi заңы: Бiр нәрсенiң жақсы болып жатпағанында тұрған ештеңе жоқ. Бұның жақсы көрiнуi мүмкiн.

	Спарктың жоба басшысына арнаған он ережесi:

	мүмкiндiгiнше елеулi көрiнуге тырысыңыз.

	өзiңiздi маңызды адамдардың ортасында көрсетуге ұмтылыңыз;

	сенiмдi сөйлесiңiз және тек айқын фактiлерге сүйенiңiз;

	айтысқа түспеңiз, ал егер қиын жағдайға тап болсаңыз, онда iске мүлде қатысы жоқ сұрақтар қойыңыз және сiздiң оппонентiңiз не болғанын түсiнiп болғанша, әңгiме желiсiн тез өзгертiп жiберiңiз;

	басқалар проблеманы талқылап жатқанда мұқият тыңдаңыз. Бұл сiзге қайсыбiр нәрсiз тұжырымға жармаса кетiп, қарсыласты мiнеуге мүмкiндiк бередi;

	егер бағынышты адамыңыз iстiң мәнiне қарай сұрақ берсе, оған есуасты көргендей қадала қараңыз. Ол көзiн тайдырып әкеткенде, оған өзiнiң сұрағын қойыңыз;

	бөлiнген мол қаржыны қысылмай ала берiңiз, оларды жарияламаңыз;

	кабинеттен шыққанда өте асығып бара жатқандай жылдам жүрiңiз. Бұл сiздi келушiлердiң, бағыныштыларыңыздың және бастықтардың сұрақтарынан құтқарады;

	кабинеттiң есiгiн жабық ұстаңыз. Бұл сiзге келушiлердiң келуiн қиындатады әрi олар сiзде үнемi маңызды кеңестер өтiп жатады деп ойлайды;

	барлық бұйрықты ауызша берiңiз. Өзiңiзге қарсы пайдаланылуы мүмкiн жазбалар мен құжаттарды қалдырмаңыз.

	Т

	Төле би

	Өгiздi өрге салма - қанатың талар,

	Наданға көзiңдi салма - сағың сынар.

	Досыңа өтiрiк айтпа - сенiмiң кетер.

	Дұшпанға сырыңды айтпа - түбiңе жетер.

	* * *

	Қарап отырма, бiр нәрсеге жарап отыр; кәсiп болмай, нәсiп болмас.

	* * *

	Шың басынан алға апаратын жол тек төменге қарай кетедi.

	Әмiр Темiр

	Тайды күтiп мiнген адам, ат та мiнедi.

	* * *

	Тоғайға от түссе, құрғағы мен суы бiрдей жанады.

	* * *

	Бүгiн бiтер iстi ертеңге қалдырма.

	* * *

	Өлген аңға емес, өлтiруiң керек аңға қара.

	Лев Толстой

	Өз қателiгiңдi түзетiлмейтiнге жеткізбей тұрып, оны мойындаған әлдеқайда дұрыс.

	* * *

	Уақыт өтедi, бiрақ айтылған сөз қалады.

	* * *

	Ұятың мақұлдамаған нәрсенiң бәрiнен сақтан.

	* * *

	Егер жанып, жарық түсiруге шамаң жетпесе, ең болмаса оны қалқалама.

	* * *

	Ақиқат адамды қайырымсыз немесе өзiне сенгiш ете алмайды. Ақиқаттың көрiнiстерi әрдайым момын, көнгiш және қарапайым келедi.

	* * *

	Адамдар қалай сөйлеудi үйренедi, ал ең басты ғылым - қалай және қашан үндемеудi бiлу.

	* * *

	Бақыттылық әрқашан қалағаныңды iстеу емес, оның мәнi iстеп жатқаныңды әрдайым қалаудан көрiнедi.

	* * *

	Ашумен басталған нәрсе ұятпен аяқталады.

	* * *

	Ешбiр iсте табыс «қателiк iстеу құқығынсыз» мүмкiн емес. Жалған нотадан қорқатын скрипкашы тыңдаушыларын баурап алмайтыны сияқты, айтылмайтынды айтып қоюдан сақтанатын жазушы да жаңа ой мен сезiмдi бере алмайды.

	* * *

	Әлеуметтiк прогресс адамгершiлiктi тудырады деп тұжырымдау, пештердi салу жылу шығарады дегенмен тең.

	* * *

	Адамды алғаш көргенде қалыптасатын пiкiр әдетте көп ұзамай өзгередi, ал бұл өзгерiс болғанша, адам туралы не тым жақсы, не тым нашар ойлайсың.

	* * *

	Өзiңе айқын нәрсе туралы ғана айт, әйтпесе үндеме.

	* * *

	Неғұрлым асықсаң, соғұрлым аз iстейсiң.

	* * *

	Бiр нәрсенi өте iстегiң келген әрбiр жағдайда тоқта да ойлан: iстегiң келген нәрсең жақсы ма, жаман ба?!

	* * *

	Сен айналаңдағының бәрi ақымақ адамдар дейсiң. Егер сен осылай ойласаң, бұл өзiңнiң өте нашар адам екенiңдi көрсетедi.

	* * *

	Ешкiмнен және ештеңеден қорықпа. Өзiңдегi ең қымбатты нәрсе ешкiмнен де, ештеңеден де зардап шекпейдi.

	* * *

	Жұрттың өзi туралы не айтатынын естiген адам сабырлы бола алмайды.

	* * *

	Кiтаптардан көп нәрсенi бiлген адам - ғалым, өз уақытында ең көп тараған бiлiм мен әдiстердiң бәрiн үйренген адам - бiлiмдi, өз өмiрiнiң мағынасын түсiнген адам - iзгi.

	* * *

	Қайғы-қасiреттi бастан өткiзiп үйренген адам бақытсыз бола алмайды.

	* * *

	Адам өзге адамдар мен жағдайға неғұрлым наразы болып, өзiне риза болса, ол соғұрлым даналықтан алыс болады.

	* * *

	Неғұрлым аз сөйлесең, соғұрлым көбiрек жұмыс iстейсiң.

	* * *

	Өзiңiздiң де, өзгенiң де сөзiне сенбеңiз, өзiңiздiң де, өзгенiң де iстерiне ғана сенiңiз.

	* * *

	Қуанышты өмiр сүрудiң басты тәсiлi - өмiрдiң қуаныш үшiн берiлгенiне сену. Егер қуаныш азайса, неден қателiк жiбергенiңдi iзде.

	* * *

	Адамдармен қатынаста iзгiлiк мiндеттi нәрсе. Егер сен адамға қайырымды болмасаң, ашулы болсаң, оның бойында да ашу-ыза тудырасың.

	* * *

	Ұнамсыз iстердi жасыру жақсы емес, бiрақ оларды ашық iстеп, мақтан тұту одан да жаман.

	* * *

	Бiлмегендiк ұят та, зиян да емес. Ешкiм де бәрiн бiле алмайды, ал бiлмейтiндi бiлемiн деу ұят әрi зиян.

	* * *

	Жарықты соқыр көрмегеннен, ол жарық болмай қалмайды.

	* * *

	Өзiнiң ақымақтығын жасыра бiлетiн адам, өзiнiң даналығын көрсеткiсi келетiн кiсiден артық.

	* * *

	Шын мейiрбандық әрдайым кiшiпейiл келедi. Кiшiпейiлдiлiктiң тартымдылығы, пайдалылығы сонша, кiшiпейiл болып көрiнгiсi келетiн адамдардың аздығы таңырқатады. Жасанды кiшiпейiлдiлiктiң жасандылығы - ең барып тұрған ұнамсыз жасандылық.

	* * *

	Нашар дөңгелектiң салдыры басым. Дәнсiз масақ көкке бой ұрады.

	* * *

	Бiлмеуден қорықпа, жалған бiлiмнен сақтан. Дүниедегi бар жамандық осыдан басталады.

	* * *

	Билiк басындағы адамдар жұрт өзiнiң әрекетiнде тек зорлықты басшылыққа алады деп ойлайды, сондықтан қазiргi тәртiптi сақтау үшiн зорлықты батыл қолданады. Қазiргi тәртiптi зорлықпен ұстап тұра алмайсың, оны зорлықпен бұзылатын қоғамдық пiкiр сақтайды.

	* * *

	Бiз даналықты үш жолмен үйренемiз: ойлану - ең iзгi жол; елiктеу -ең жеңiл жол; және үшiншi, тәжiрибе жолы - ең ауыр жол.

	* * *

	Шегiнен асқан пiкiрлер ұқсас болады.

	* * *

	Адамға ұлы, ерекше нәрсенi телуiң мұң екен - оны ұсқынсыз етесiң, ал өзiңе телiгенiң - өлгенiң.

	* * *

	Әрқашан адамдардың жаман жақтарын емес, жақсы қасиеттерiн көре бiл.

	* * *

	Жақсы нәрсе туралы ойлан, сонда ойларың iзгi iстер жасауға пiсiп – жетiледi.

	* * *

	Басқаларды даттап, өзiңдi мақтап тұратын адамды ешқашан тыңдама.

	* * *

	Немқұрайдылық - жан-дүниенiң пасықтығы.

	* * *

	Еске сақтаумен емес, өз ойыңның күшiмен қол жеткiзген бiлiм ғана нағыз бiлiм.

	* * *

	Жердiң дөңгелек екенiн бiлгеннен, осыған қалай жеткенiн бiлген маңыздырақ.

	* * *

	Өзеннiң арғы бетiнен тура осы тұсқа өтуiң керек болса, жоғарырақ ал. Сонда ғана ағыспен керектi тұсыңа барасың.

	Марк Твен

	Ыстық пешке бiр рет отырып қалған мысық, қайтып ыстық пешке отырмайды. Суық пешке де.

	* * *

	Сiздi өзiңiзге сену сенiмiнен айыруға тырысатын адамдардан бойыңызды аулақ ұстаңыз. Бұл қасиет ұсақ адамдарға тән. Ұлы адам, керiсiнше, сiздiң де ұлы адам бола алатыныңызға сендiредi.

	* * *

	Кез келген алды-артын ойлағыштық неден күйрейдi? Адамның топастығынан… Әлемдегi бiрiншi семсерлеушi (фехтовальщик) әлемдегi екiншi семсерлеушiден қорықпаса да болады - ол қолына ешқашан семсер ұстамаған наданнан қорқуы тиiс: надан iстеуге тиiс емес нәрсенi iстейтiндiктен, тәжiрибелi семсерлеушi жеңiлiс табады.

	* * *

	Қайда бара жатқанын бiлмейтiн кiсi, басқа жерге тап болғанына өте таң қалады.

	Рабиндранат Тагор

	Жалынға оның жарығы үшiн алғыс айт; бiрақ елеусiз қалған шырағыңды ұмытпа.

	* * *

	Сен Лотос жапырағының астындағы шықтың iрi тамшысысың, ал мен оның жоғарғы бөлiгiндегi кiшкентай ғана тамшымын, - дедi Шық тамшысы Көлге.

	В. Тарасов

	Табиғатта тек оң немесе тек терiс нәтижелер беретiн басқару шешiмдерi болмайды.

	* * *

	Дау-жанжалдың, төбелес пен соғыстың себебi қорытындыны бiлмеуде, iс сәттiрек аяқталады деген болжамда жатыр.

	Мұхамеджан Тынышбаевтың жазбаларынан

	Осы бiздiң ел Тоқтамыс ханды жамандағанын да қоймайды, көрсе бас ұрып, тоңқайғанын да қоймайды (Ел аузындағы сөз)

	* * *

	Асқынып, шектен асқан ашу шошытады, орынсыз еркелету сыйлаудан қалдырады. Жұрттың бәрiн ығыр қылмас үшiн аса қатал болма, бiрақ жұрт төбеңе шықпасын десең, аса момын да атанба.

	* * *

	Жұрттың бәрiне де өз ақылы кемелдi, өз баласы көрiктi көрiнедi.

	* * *

	Ешбiр жеңiс өз алдына мақсат емес. Жеңiс тек өзiнен де үлкен мақсатқа жетудiң анық-айқын құралы ғана. Мақсат - идея. Жеңiстiң құны сол идеяның жүзеге асуына пайдасы болуымен өлшенедi. Белгiлi бiр идеяның толық жүзеге асуына жағдай жасай алмаған жеңiс - бос әуре.

	П.С. Таранов

	Жұмыс неғұрлым ұзақ iстелсе, соғұрлым нашар iстеледi.

	* * *

	«Қатынаста болудың қайшылығы»: адамға өзiнiң еректiгiн ашу үшiн басқа адамдармен қатынасқа түсу керек. Бiрақ басқа адамдармен қатынасқа түсу үшiн еректiкті шектеуге де тура келедi.

	* * *

	Барлығымен қатынасқа түссе де өзiн ешқашан көрсетпейтiндiктен айнаны бәрi ұнатады.

	* * *

	Барлық оқулықтар түсiнiк беруден тұрады. Бiреулер жаңалық ашып, ойлап табады, басқалар мұны түсiндiредi, жүйелейдi, көрсетедi, бейiмдейдi.

	* * *

	«Тiстi доңғалақтың принципi»: басқаны айналдыру үшiн, өзiң айналуға тиiссiң.

	* * *

	Табысқа жету тәсiлi - табыстың құрамдас бөлiгi.

	* * *

	Тыңдай бiлмейтiн, сөйлей де бiлмейдi.

	* * *

	Егер басқалар қателiк жасамаса, мен дұрыс iс iстеп жатқанымды қайдан бiлер едiм.

	* * *

	Бiрiншi әрқашан жалғыз.

	* * *

	Сұрай бiлу шеберлiгi дегенiмiз - табу өнерi.

	* * *

	Адамдар жақсы да, жаман да емес. Олар араласып әңгiмелескен кездегiдей. Шыны шардың неге тиетiнiне қарай не сынғыш, не берiк болатыны сияқты: егер темiрге тисе, онда сынғыш, егер айталық, поролонға түссе, онда берiк.

	* * *

	Адамның арқауы ас қана емес. (Таураттан)

	Жер бетiнде адамдар бар кезде кемшiлiктер де болады.

	(Тацит)

	Не тапты қазақ Құлагердi ұрып жыққаннан.

	(Әбдiлдә Тәжiбаев)

	«Достарым менiң, мен бiр күндi жоғалттым».

	(Тит, Рим императоры)

	Өмiр мейрам емес, онда әрдайым көңiлдi бола бермейдi.

	(Андрей Тарковский)

	Мылжың - «жағдай қалай» деген сұраққа өз жағдайын тәптiштеп айта бастайтын адам…

	(Виктория Токарева)

	Мансапқа сұр киімдер киiнiп, өзiн елеусiз ұстау және бастама көтермеу арқылы жетуге болады. (Талейран)

	Жеңiмпаздардың жеңiлген жауына елiктейтiнi бұрыннан белгiлi.

	(Владимир Тендряков)

	Сiзге не айтып жатқаны маңызды емес, сiз бәрiбiр толық шындықты естiмейсiз.

	(Тодд принципi)

	Шындық жек көрушiлiк туғызады. (Теренций)

	Неғұрлым аз бiлсең, соғұрлым аз күмәнданасың; неғұрлым аз тапсаң, соғұрлым табылуы тиiс нәрсенi аз көресiң.

	(Тюрго)

	Үш шындық:

	1) Өткенге өкiнбе, өкiнгенмен қайтара алмайсың.

	2) Шамаң келмейтiн iске ұмтылма, бiтiре алатын iстi ғана мойныңа арт.

	3) Құр сөзге көп сене берме, өзiңе ғана сүйен.

	(Ғабдолла Тоқай)





Бiреулер тамырды қазып жатқанда, басқалар жемiстi жеп жатады.

	(Бед Теодор)

	Өзiңнiң өлiмiңе әкелетiн себептердiң түкке тұрғысыздығы туралы ойланғанда өзiңнiң туылуыңа әкелген себептердiң де болымсыз болғандығы жөнiнде ойлан.

	(Талмудтағы нақылдардан)

	Табиғат бiзбен үш тiлде сөйлеседi: ол бiздi қолымыздан алып: «Күрес, ұмтыл!» дейдi. Ол бiзге өз жүрегiңнiң дүрсiлi естiлетiндей жақындап келiп: «Таңырқа, қастерле!» дейдi. Ол бiзге сыбырлап қана: «Iзде, зертте!» дейдi және бiз мұны түсiнемiз. Табиғаттың осы үш дауысы бiздiң тiрлiгiмiздiң үш бiрлiгiне - денемiзге, жүрегiмiз бен ақылымызға арналған.

	(Дж. Томпсон)

	Адамның тағдырын оның өзiн қалай түсiнетiнi анықтайды.

	(Г. Торо)

	Адасып кетсең, қорықпа. Аштық адасқан кезбенi өлтiрмейдi, сол сияқты оны өлтiретiндей суық та болмайды. Қорқыныш қана өлтiруi мүмкiн. Үрейге бой алдырма, сонда сен тап болған жағдайдан шыға аласың.

	(С. Томпсон)

	Жануарларға қарағанда адамда күрестiң неғұрлым құдыреттi құралы бар. Жануар бар болғаны өз жауын құртып жiбере алады. Тек адам ғана жауды одақтасқа айналдыратын жоғары күшке ие.

	(К.А. Тимирязев)

	«Табандылық белгiсi» - отты үйкелеп жағу.

	Тодтың алғашқы екi саяси принципi:

	Сiзге не айтып жатқаны маңызды емес - бәрiбiр толық шындықты естiмейсiз.

	Не жайлы сөйлесiп жатқаны да маңызды емес - әңгiме әрдайым ақша туралы.

	У

	Оскар Уайльд

	Ұят пен қорқақтық шын мәнiнде бiр ғана нәрселер… «Ұят» -қорқақтықтың ресми атауы…

	* * *

	Адам өз атынан сөйлегенде өзiне неғұрлым азырақ ұқсайды. Оған бетперде берiңiз, сонда ол бәрiне шындықты айтады.

	* * *

	Бiз жеңуге тырысатын кез-келген тiлек ақылымызды тұмандатып, өзiмiздi қинайды.

	* * *

	Тәжiрибе дегенiмiз әркiмнiң өз қателiктерiне беретiн атауы.

	* * *

	Адамдар құрмет тұтатын кiсi өзiне сенiм бiлдiргенде табысқа жетедi. Адамдардан сенiмдiлiк пен бiлiктiлiк күтсеңiз, олар оны көрсетедi.

	* * *

	Үш фактор туралы: қорқыныш, батылсыздық, күдiк - ұмытпаңыз, олармен белсендi күресiңiз.

	* * *

	Соқыр тәуекелдiң элементтерi, бар iстi негiзсiз тәуекелге байлайтындай көп болмауы тиiс, дегенмен iстi ұялмай қолға алатындай болу үшiн аз да болмауы керек.

	* * *

	Арсыз адам - бәрiнiң бағасын бiлсе де, нағыз құндылық туралы түсiнiгi болмайтын адам.

	Т.Дж. Уотсон, IВМ компаниясының алғашқы президентi

	Дұрыс шешiм көркем ғана емес, қарапайым да болу керек.

	* * *

	Жетiлмегендiктi нысанаға алып, дөп тигеннен, кемелдiктi көздеп, мүлт кеткен жақсы.

	* * *

	Бiз барлық ұйымдар өздерiнiң алдындағы мiндеттердi шешу кезiнде әрқашан неғұрлым ұтымдырақ шешiмдi табуға болады деген принциптi ұстануға тиiс деп есептеймiз.

	* * *

	Ақылың көп болған сайын өмiр сүру де қиындай бередi.

	(Суфиан Уйайна, араб,ХV ғ.)

	Бiреу бiреудi асыра мақтап жатқанды естiгенде мiндеттi түрде: «Бұл мақтау кiмге қарсы бағытталған?» деп сұрау керек.

	(Мигель Унамуно, испан ақыны, философ)

	Басқарушыға арналған он өсиет: адалдық, әдептiлiк, кiсiнi құрметтеу, ұжымдық жұмысқа қабылеттiлiк, зерттеу жолын ұстанушылық, жаңашылдық, жұмыстың сапасы, бейiмделушiлiк, азаматтық сезiм, тиiмдiлiк.

	(Уэлккомбэрроуз» компаниясының ережелерiнен, АҚШ)

	Уотергейт принципi: үкiметтегi жемқорлық туралы әрқашан өткен шақта айтылады.

	Ү

	Үлкен ағаштар басқаларға көлеңке болып, өздерi күн астында шыжып қалып қояды. (Үндi даналығы)

	Бай болмаған бай болса,

	Жайламаған сай қоймас.

	Би болмаған би болса,

	Айтылмаған сөз қоймас.

	Хан болмаған хан болса

	Қаналмаған ел қоймас. (Үмбетей жырау)

	«Мен сiзге және сiздiң iлiмiңiзге түпкiлiктi сену үшiн, маған бiр ғажайып көрсетiңiзшi». Ұстаз қапалана күлiмсiреп, бiр ғажайыпты көрсетедi. Сонда әлгi адам жалынғандағыдай қызулықпен оның аяғына жығылады: «Мен ендi сiзбен бiрге боламын». Бiрақ Ұстаз оған есiктi көрсетедi: «Ал ендi сен маған керек емессiң».

	(Үндi нақылы)

	Ф

	Фалес, 7 данышпанның бiрi

	Не жеңiл? - «Басқаларға кеңес беру».

	* * *

	Тән рақаты - денсаулықта, жан рақаты - бiлiмде.

	әл Фараби

	Дүниедегi ең оңай нәрсе - кiсiге ақыл айту, ең қиыны өзiңдi-өзiң түсiну.

	* * *

	Адамға ең бiрiншi бiлiм емес, тәрбие берiлуi керек, тәрбиесiз берiлген бiлiм - адамзаттың қас жауы, ол келешекте оның барлық өмiрiне опат әкеледi.

	Бенджамин Франклин

	Егер сен өзiңе әрқашан жағынғанды қаласаң, онда өзiңе-өзiң жағымпаздан.

	* * *

	Күнделiктi iзгiлiктiң 13 принципi: ұстамдылық, көп сөйлемеу, тәртiп, батылдық, әрекетшiлдiк, ашықтық, әдiлдiк, құнттылық, сабырлылық, тазалық, байсалдылық, пәктiк, қарапайымдық.

	* * *

	Көру жеңiл, болжау қиын.

	* * *

	Ақтала бiлудiң шеберi басқа нәрсеге шорқақ болады.

	* * *

	Шаруақорлықпен қарау екi қолға қарағанда көп бiтiредi.

	* * *

	Қызметкерлердi қадағаламау дегенiмiз оларға әмиянның аузын ашық қалдыру деген сөз.

	* * *

	Қолғап киген мысық тышқан ұстай алмайды.

	* * *

	Үнемi пайдаланылатын кiлт әрдайым жалтырап тұрады.

	* * *

	Егер iсiм бiтсiн десең өзiң қимылда.

	* * *

	Өз бабыңмен келiспес бұрын, әмияныңмен кеңесiп ал.

	* * *

	Тәжiрибе деген қымбат мектеп, бiрақ ақымақтар үшiн одан басқа үйренер ештеңе жоқ.

	Зигмунд Фрейд

	Ешбiр пенде құпияны сақтап қалуға қабiлетсiз. Ерiндерi үндемегенмен, саусақтары айтып қояды.

	* * *

	Адам баласының ең күштi деген екi сезiмi бар - жыныстық қарым-қатынас пен өзi шыққан төбешiгiн төбеге балау, өз маңыздылығын сезiну.

	* * *

	Егер бiреу өмiрдiң мағынасы немесе құндылығы туралы сұраса - ол ауру (принцесса Бонопартқа жазған хатынан)

	Анатоль Франс

	Қызығушылық заңы: бiлiмдi қорыту үшiн, оны тәбетпен жұту керек.

	* * *

	Өмiрде ең қауiптi екi жау бар: бiрi дарынсыз кәсiпшi, екiншiсi -кәсiбi жоқ дарын.

	* * *

	Әдiлет дегенiмiз - күштiнiң дегенiн iстеу.

	(Фразимах)

	Барлық жамандыққа қарсы екi дәрi бар: бiрi уақыт, екiншiсi -алтыннан ардақты - үндемеу.

	(Француз мақалы)

	Егер басшы қарамағындағы адамға өзiнiң ашуланып, өз сезiмдерiне ие бола алмайтынын көрсетсе, онда ол адамдарға тікелей қатысы жоқ басқа iспен айналысуы керек.

	(Мишель Фадуль, француз бизнесменi)

	Үмiт түнгi аспан секiлдi: табанды түрде iздеген көз бiр қиырдан ақыр соңында бiр жұлдызды ашады. (О. Фелье)

	Адам өз жауапкершiлiгiнiң ауқымында әрқашан еркiн болуы тиiс.

	(Уильям Фолкнер)

	Көп нәрседен хабардар адам екi адамға парапар.

	(Француз мақалы)

	Адамдар өз жетiстiктерiн абсолюттi көрсеткiшпен емес, өзiн басқа адамдармен салыстыру арқылы бағалауға бейiм.

	(Леон Фестишер)

	Қазiргi адам мамандық таңдау кезiнде мiндеттi түрде мына бес қасиеттi ескеру керек: дарын, еңбек сүйгiштiк, сабырлылық, әдептiлiк және темперамент.

	(В.И. Филатов, Москвадағы кәсiптiк

	бағдар орталығының директоры)

	Сабырлыларға тегiн келетiн нәрселер, шыдамсыздарға қымбатқа түседi.

	(Француз мақалы)

	Дүние тек бейшара кiсiге сұрықсыз, дүние тек жеңiлтек адамға бос.

	(Л. Фейербах)

	Ескiнi жаңадан емес, жаңаны ескiден iздеу керек.

	(Ф. Френкель)

	Жақсылап секiру үшiн жеткілікті шегiне бiл.

	(Француз мәтелi)

	Барлығын еркiн еткiсi келген адам ғана ерiктi.

	(И.Г. Фихте)

	Адамзат қоғамы - жануарлар әлемiндегi ең жоғары құрылым. Ол табиғатты ұйымдастырды. Ол сұрапыл апатты бағындырды. Бiрақ өзi бейберекет тiрлiкпен өмiр сүредi.

	(А. Ферсман)

	Байлыққа сұқтанба, өйткенi оған қол жеткiзу қиын, ал оны сақтау одан да қиынырақ. (П. Фахадо)

	Сорпаны оны пiсiргендегiдей ыстық етiп iшпейдi.

	(Француз мәтелi)

	Х

	Хун цзы чен

	Басқаларды сынағанда, олардың қылығынан кiнәнiң жоқтығын iзде. Сонда адамдарда келiсiм болады.

	* * *

	Қызбалықпен уәде берме. Мастықпен ашуланба. Қуаныш кезiнде жоспар құрма. Алдағы iстер туралы шаршағанда ойлама.

	* * *

	Алға қадам жасағанда, шегiне аласың ба, соны ойлан. Сонда мүйiзi қабырғаға кептелiп қалған сүзеген қошқардың кебiн кимейсiң.

	* * *

	Ауыз - ақылдың қақпасы. Егер оны көп аша берсең, ақылың сыртқа шығып кетедi.

	* * *

	Гүлдердiң қураған кезiндегi көрiнiсiн көзiңе елестетшi… Аяқталып, шегiне жеткiзiлген нәрсенiң бәрiне сақтықпен қарамауға болмайды.

	Халық даналығы

	Жұмыртқа ұрлаған тауық ұрлаудан да қаша қоймас.

	* * *

	Бидайдан наның болмаса

	Бидайдай сөзiң болмас па?!

	* * *

	Сыйлайтын сыйың болмаса,

	Сипайтын қолың жоқ па едi?!

	* * *

	Аспайды аштың ойы астан деген.

	Хуайнань цзы

	Әрбiр iс бiреудiң заңын бұзады: адамның, құдайдың не өзiнiң заңын.

	* * *

	Жаңғырық не нәрсенiң бәрiне жауап бередi, ал көлеңке ештеңе жасамайды.

	Иисус Христос

	Сендерге өздерiң қалағандай қарасын десеңдер, сендер де басқаларға нақ солай қараңдар.

	* * *

	Жақсы басшылық етуге өз үйiңде үйрен.

	Барды жоққа, табылғанды табылғанға айырбастама, өйткенi мұндай саудадан соң ұтылып қаласың.

	(Рашид әд-ин Хамадани)

	Пейiштен адам қуылған,

	Бiр түйiн бидай дәнi үшiн. (Абзал әд-дин Хакани)

	Ақымақтықпен iстелген нәрседен қаскөй ниет iздемеңiз.

	(Хэнлон)

	Тағдыр дөңгелегi өзiнiң кез келген жаққа бұрыла алатынымен қауiптi.

	(Насыр Хисрави)

	Кепiлдiктен соң төлем де келедi.

	(Хилон, 7 данышпанның бiрi)

	Тiлiңнiң ақылдан озуына жол берме.

	(Р. Хен, профессор)

	Бұл дүниедегi басты нәрсе жеткен жерiмiз емес, маңыздысы қай бағытта кетiп бара жатқанымыз.

	(Холмз)

	Хант заңы: кез келген ұлы мақсаттың осы идеяның шамасына тең немесе одан артық кемшiлiгi бар.

	Хлейд заңы: күрделi мiндеттi шешудi жалқау қызметкерге тапсырыңыз - ол неғұрлым жеңiл жолды табады.

	Хансеннiң түсiндiруi: адам ауық-ауық шындыққа сүрiнiп отырады, бiрақ көп жағдайда ол жер сүзе құлағанымен, түрегеледi де, қайтадан сергек жүрiсiн жалғастыра бередi.

	Ц

	Цицерон

	Адам неғұрлым адал болса, соғұрлым басқаларды арамдыққа аз қияды.

	* * *

	Даналыққа үйренiп қою жеткiлiксiз, оны пайдалана бiлу керек.

	* * *

	Надандық дегенiмiз ақылдың түнi: айсыз және жұлдызсыз түн.

	* * *

	Бiр нәрсенi үйренгiсi келген адамдарға оларды үйретiп жүргендердiң беделi жиi бөгет жасайды.

	* * *

	Дана адамдардың iсiне ақыл, ортан қол кiсiлердiң iсiне тәжiрибе, надандардыкiне - қажеттiлiк, жануарлардыкiне - табиғат түрткi болады.

	* * *

	Ақылды адамға қателесу, ал ақымаққа - өз қателiгiн дұрыс деп дес бермеу тән.

	Құштарлықты сүйген, оның азабын да сүйер.

	(Стефан Цвейг)

	Бiздiң ұялуымыз жанымыздың ойланып жатқанын бiлдiредi.

	(В. Цыбин)

	Ч

	Чжуан цзы

	Бiлмейтiнге сүйенiп бiлудiң не екенiн ешкiм де бiлмейдi.

	* * *

	Ақиқат үйретiлмеуi керек - ол бастан өткiзiлуi тиiс.

	Честерфильд, ағылшын жазушысы

	Шамаң келсе басқалардан ақылдырақ бол, бiрақ оны көрсетпе.

	* * *

	Адамдардың шын сезiмiн тануға тырысқан кезiмде, мен құлағымнан гөрi өз көзiме көбiрек сенемiн, өйткенi адамдар менiң еститiнiмдi ескеретiндiктен, сөздерiн таңдап айтады, бiрақ оларға өздерi көрсеткiсi келмейтiн нәрсенi менiң көруiме бөгет жасау өте қиынға түседi.

	Карел Чапек

	Қарауын бәрi қарайды, көруiн кейбiреулер ғана көредi.

	* * *

	Аз нәрсе тамаша: шағын нәрселердi жақсы көремiз, ал үлкен нәрселердi тек құрметтеймiз. Мұхит көңiл көтере алмайды, ал аквариум көбiмiзге алданыш.

	Чехов

	Егер қайсыбiр ауруға қарсы тым көп ем белгiленсе, бұл аурудың жазылмастығын бiлдiредi.

	* * *

	Өзiңнен: iспен айналысып жүрмiн бе әлде құр жүрмiн бе деп сұрау ешқашан кеш болмайды.

	* * *

	Еркелетiп ала бiлмеген, қаталдықпен де ала алмайды.

	* * *

	Бақытты адамының есiгiнiң сыртынан бiреу балғамен тықылдатып, бақытсыздық та бар екенiн, бақыт көпке бармайтынын үнемi еске салып тұруы керек.

	* * *

	Адал қызметкер өзiне және өзiнiң iсiне сын көзбен қараған кезде, оған: уайымшыл, сандалбай, зерiккiш дейдi; ал жексұрын алаяқ жұмыс iстеу керек деп айқайлағанда оған бәрi қол шапалақтайды.

	* * *

	Өз қалжыңдарыңда:

	- өзгелердiң жеке iстерiн келеке етуден;

	- келемеждеуден;

	- байыбына бармай тұрғанды мазақ етуден;

	- жанұялық iстердi әжуалаудан;

	- ежелгi данышпандарды қорлаудан;

	- айтыста бiр жаққа қолдау көрсетуден;

	- адамды ыңғайсыз жағдайда қалдырудан;

	- зорланып күлуден;

	- өзiңнiң жек көрушiлiгiңдi байқатудан;

	- көп сөздi болудан сақтан.

	(Чен гао мо, ХVIII ғ.)

	Адам өзi қабылдаған шешiмге қайшы келетiннiң бәрiн байқамауға тырысады.

	(Роберт Чандини, американ саясатшысы)

	Тәжiрибе мен бақылау - даналықтың ұлы бастаулары осылар, оларды әрбiр адам жасай алады. (Чаннинг)

	Мемлекеттiк қайраткерлердiң саясатшыдан айырмасы: саясатшы -келесi сайлаудың, мемлекеттiк қайраткер болашақ ұрпақтың қамын жейдi.

	(У. Черчилль)

	Адам неғұрлым ақылды, қайырымды болса, соғұрлым басқалардан iзгiлiктi көп байқайды.

	(В. Челомей, академик)

	Биiк мұнаралардан қара, жол сонда көрiнедi.

	(Чюрленис, ақын)

	Чизхолмның үшiншi заңы: Адамдар кез келген ұсынысты оны айтқан адамға қарағанда басқаша түсiнедi.

	Ш

	Уильям Шекспир

	Адамдардың өмiрiнде толысу сәтi болады, егер оны пайдаланса, табыс әкеледi, жiберiп алса, онда әрi қарайғы жол қайраң арқылы өтетiн болады.

	* * *

	Торғай көкектiң балапанын ұзақ асырады, ақыр-соңында қанаттанған көкек оны шоқып тастады.

	* * *

	Терең өзен шымырлап қана ағады.

	* * *

	Шiрiген лалагүл арам шөптен бетер сасиды.

	* * *

	Құрт тәттi бүршiктердi ғана жақсы көредi.

	* * *

	Адамда ынталану туғызуды және оның абыройын танып, көтермелеу арқылы ондағы бар жақсы нәрсенi дамытуды мен өзiмнiң ең бағалы қасиетiм деп санаймын.

	* * *

	Қиын жұмысты орындауға қол жеткiзу үшiн, бақталастық рухын ояту керек. Мен мұнда бақталастық деп көбiрек пайда табу мақсатын емес, өзiнiң басымдығын дәлелдеу ниетiн түсiнемiн.

	Бернард Шоу

	Егер екеумiзде бiр -бiр алмадан болып, оларды айырбастасақ, онда әрқайсымызда бiр-бiр алмадан қалады. Ал егер екеумiзде бiр-бiр идеядан болып, оларды алмастырсақ, онда әрқайсымызда екi идеядан болады.

	* * *

	Болмыс даналығы үнемдi: ондағы бар жаңа ескiден тiгiледi.

	Шопенгауер

	Адамдар тағдыр деп жүрген нәрсе, шын мәнiнде, олар жасаған ақымақтықтардың жиынтығы ғана.

	* * *

	Мөлшерден тыс көп берiлген дәрi емдеп жазбайтыны сияқты, әдiлдiк шеңберiнен шығып кеткен мiнеп-сынау да өз мақсатына жетпейдi.

	* * *

	Байлық тұзды су сияқты: iшкен сайын шөлдетедi. Даңқ та сондай.

	* * *

	Ешкiм өзiнiң қандай екенiн көрсетпейдi, әркiм бетперде тағып, өзiнiң рөлiн ойнайды. Жалпы, барлық қоғамдық өмiр комедиялық қойылым сияқты. Бұл ойлы адамдарды ебедейсiз, ерсi етедi, ал қауақ бастар өздерiн данышпан сезiнедi.

	Никола Шамфор, француз жазушысы

	Бақыт та сағат сияқты: тетiктерi неғұрлым қарапайым болса, соғұрлым аз бұзылады.

	* * *

	Кiм басқаларды өзеурей сендiрсе, сол ешкiмдi сендiре алмайды.

	* * *

	Үлкен iстерде адамдар өздерiн елеулi етiп көрсетедi, ал ұсақ-түйекте - олардың нағыз бейнесi көрiнедi.

	Шал ақын Құлекеұлы

	Имансыз көңiл - кiрмен тең.

	* * *

	Алыстан кедейлiктiң алдынан шық,

	Төбесi көрiнген соң қиын болар.

	Шығыс даналығы

	Кездесер кедергiге қуана бiлудi үйрендiңiз бе?

	* * *

	Шөл қысқан адам құмыраның әсемдiгiн көрмейдi.

	* * *

	Үш iс адамға абырой әкеледi: шөл далада қазылған құдық; өзенге салынған көпiр; жол бойына отырғызылған ағаш.

	* * *

	Я, Алла, маған қолымнан келетiн iстi атқаруға қуат бер, қолымнан келмейтiн iске ұмтылмайтын ерлiк бер, екеуiн бiр-бiрiнен айыра алатын ақыл бер.

	* * *

	Әрбiр ақиқат алдымен мазақ ету, соңынан мойындау жолынан өтедi.

	(А. Швейцер)

	Толығымен өзiмен-өзi бола алатын адамға табыс серiк бола алады.

	(Рольф Ширм)

	Ақиқат, оны бiреудiң мойындамағанынан зардап шекпейдi.

	(Шиллер)

	Iс автомобиль сияқты: өз бетiнше тек ылдиға қарай жылжиды.

	(Чарльз Шваб, американ миллиардерi)

	Асығыс жұмыстан ақаулы бала туады. (Шолохов)

	Өз философияң болмай, өзгенiң философиясын зерттеуге болмайды.

	(Теодор Шумовский, арабтанушы)

	Өлiм азап емес, бiрақ азаптан ада өмiр - өлiм.

	(Лев Шестов)

	Әрбiр үлкен биiкке жету талабында құлап түсу мүмкiндiгi де болады.

	(А. Штейнзальца)

	Ширли заңы: адамдардың көпшiлiгi бiр-бiрiне лайық.

	I

	Інжiлден

	Сұрасаңыз, сiзге бередi, iздесеңiз - табасыз, есiктi қақсаңыз - ашады.

	* * *

	Кiм өзiн көтермесе, сол төмендетiледi; кiм өзiн төмен ұстаса, сол асқақтайды.

	* * *

	Ниетiңе орай жаза аласың, өлшемiңе қарай үлес аласың.

	* * *

	Тектi адамның уәдесi - кемерi кеппес көл деп бiл, тексiздiң уәдесi -құм суырған шөлмен бiр. Ешуақытта сөзбұйдаға салып, өтiрiк уәдеге қарық қылма, оның арты - ауыр, қасиетiңдi жоғалтып, қадiрiңдi кемiтедi.

	Э

	Ральф Эмерсон, американ философы

	Мен көрген, бiлген нәрсенiң бәрi менi өзiмнiң ештеңенi көрiп, бiлмеуiме үйреттi.

	* * *

	Бiр ғана абырой бар: бұл көмекке келу абыройы; бiр ғана күш бар; бұл - көмекке келу күшi.

	* * *

	Өзiм кездесетiн әрбiр адам менен бiр нәрсесi басым түсiп жатады және осыны мен одан үйрене аламын.

	* * *

	Өзiңмен-өзiң бол, өзiндiк ерекшелiгiңдi көрсет, ешқашан елiктеме.

	* * *

	Жиегiне дейiн толған ыдысты алып жүру қиын.

	* * *

	Өзiңнен басқа ешкiм де саған жан тыныштығын бере алмайды.

	* * *

	Тек өзi үшiн ғана жазатын адамның хаты мәңгiлiк оқылар.

	* * *

	Қазiргi мен болашақ - тұрақты қарсыластар.

	* * *

	Бiздiң бiлетiнiмiз бiлмейтiнiмiздiң ұшқыны ғана.

	Экклезиастан

	Жайбасарға жылдам жүгiрiс, қорқаққа - жеңiс, ойсыздарға - нан, ақылсыздарға - байлық берiлмейдi, бiрақ уақыт пен жағдай бәрiнде бар. Өйткенi адам өз уақытын бiлмейдi.

	* * *

	Даналықта қайғы көп; танымды кеңейткен адам қасiреттi де көбейтедi.

	Эпиктет

	Адамның қолындағы балтаға немесе сырнайға қарап, оны ұста не музыкант деп айтуға бола ма? Сол сияқты, ақылды сөздер айтатын адамды да данышпан деуге болмайды.

	* * *

	Бiлiм адамның iшiнде пайда болмайтынын ұмытпа, ол үшiн адам көрген-бiлгенiн ой елегiнен өткiзiп, оны қорғап қалуы керек.

	* * *

	Өзiң iстей алатын нәрсенi құдайдан сұрап қайтесiң.

	(Эпикур)

	Дөрекi күштен гөрi мейiрiм арқылы көп нәрсеге қол жеткiзесiң…

	(Эзоп)

	Адам не бары қатынастардың түйiнi ғана. Адам үшiн қатынастар ғана маңызды.

	(Экзюпери)

	Әңгiмелесу дегенiмiз сұхбаттасың саған бiр мәселеде көну үшiн оған екiншi мәселеде жол бере бiлу өнерi.

	(Отто Эрнст, iскерлiк әңгiме

	өнерi жөнiндегi немiс маманы)

	Ең бастыны көзбен көре алмайсың, жүрек қана қырағы.

	(Эстебан де Эсмир, епископ)

	Саған көмектесер сөздi өзiң айта алмайсың.

	(Эфиопия мәтелi)

	Идеяның ақылдан күштi болғаны қорқытады.

	(Юлиу Эдлис, драматург)

	Өз жауларыңызды жек көрмеңiз, мүмкiн сiзге олармен бiрге жұмыс iстеуге тура келер. (Эссар, американ сықақшысы)

	Жауларыңнан қорықпа - көп болса олар сенi өлтiрер. Достарыңнан қорықпа - әрi кетсе сатып кетер. Немқұрайдылардан қорық - олар өлтiрмейдi де, сатып та кетпейдi, бiрақ тек солардың үнсiз келiсуiнен сатқындық пен кiсi өлтiрушiлiктер болады.

	(Эберхард)

	Өз қанатың болмаса, өзгенiң қанатымен ұша алмайсың.

	(Эстон мақалы)

	Iскерлiк әлемде бақыт жоқ. Бақытты менеджер болуы мүмкiн емес. Бақыт жоғары жетiстiк, табыс пен пайда үшiн күрес жүрмейтiн жерде болады.

	(Ганс Эбершпехар, психология профессоры)

	Ақиқат - тәжiрибе сынынан өте алатын нәрсе.

	(Эйнштейн)

	Шошқаның қандай екенi оның тұмсығынан көрiнiп тұратынындай, адамның қандай екенi мiнезiнен, парасатынан, iс-қимылынан көрiнiп тұрады.

	(Эрнст - немiс режиссерi)

	Адалдық дегенiмiз - өзiн-өзi құрметтеудiң нәтижесi.

	(Б. М. Эйхинбаум)

	Кiсi оның не iстеп жатқанымен ғана емес, сондай-ақ оның мұны қалай iстеп жатқанымен сипатталады.

	(Энгельс)

	Эванс заңы: айналаңыздағының бәрi өз бастарын жоғалтып жатқанда, сiздiң еш селт етпеуiңiз, сiздiң жағдайды түсiнбейтiнiңiздi бiлдiредi.

	Эванс пен Бъерк заңы: қандай бақытсыздық болмасын, осындай болатынын бiлген адам әрқашан табылады.

	Эдельштейннiң кеңесi: өзiңiз туралы басқа адамдардың не ойлайтыны жөнiнде қам жемеңiз.

	Эватлдың антиномиясы: философ-софист Протагор (б.э. д. V ғ.) өзiнiң шәкiртi Эватлмен келiсiм жасайды: құқыққа үйренген Эватл оқығаны үшiн ақыны, соттағы өзiнiң процесiн ұтқанда ғана төлейдi. Бiрақ оқуын бiтiрген соң, Эватл iстерге қатысуға асықпайды. Протогор оны сотқа бередi, ол өз талабын былай тұжырымдайды: «Соттың нәтижесi қандай болмасын, Эватл төлейтiн болады. Ол өзiнiң алғашқы iсiн не ұтады, не ұтылады. Егер ұтса, жасалған келiсiмге сәйкес төлейдi. Егер ұтылса, соттың шешiмiне сәйкес төлейдi». Бұған Эватл айтады: «Егер мен ұтсам, соттың шешiмi менi төлеу мiндетiнен босатады. Егер сот менiң пайдама шешiлмесе, онда бұл менiң алғашқы процестi ұттырғанымды, демек, келiсiмге сай төлемейтiнiмдi бiлдiредi».

	Ю

	Шешiм қабылдамас бұрын оны нақ Сiз қабылдауыңыз керек екенiне көзiңiздi жеткiзiңiз. (Марк Юний)

	Өзiңмен-өзiң жұмыс iсте, мұнымен басқалардың айналысуын күтпе!

	(Г. Юдин, сықақшы)

	Я

	Янг заңы: адамға қателесу тән, бiрақ қателiктi басқаға аудара салу одан да кең таралған.

	Иесі жазылмай қалған ойлар

	Александр Македонский бiреуге қарсы айтылған айыптауды есiтісiмен, бiр құлағын жауып алады екен, одан мұның мәнiсiн сұрағандарға: «Бұл құлағымды айыпталушыға сақтап отырмын»- дептi.

	* * *

	Түнге дейiн емес, ақылмен жұмыс iстеу керек.

	* * *

	Гүлдiң салмағы бiлiнбес нәрiнен араның бiртiндеп жинаған балын, бiреулер көп еңбектенбей-ақ кiләлап сатады.

	* * *

	Адамдардың өзiң туралы терiс пiкiрiнен ұялма, ол шындыққа жанасса ғана ұял.

	* * *

	Егер де адам өз жолының басында мақсат қойып, оған сәтсiздiктер кезiнде тарықпай, ал жолдың жеңiл аралықтарында табысқа мастанбай шыдамдылықпен жылжитын болса, ол дегенiне жетедi. Адам өмiрi де осы жол сияқты. Оның да басы, аяғы, қараңғылығы мен жарығы бар.

	* * *

	Бала би Қазыбек биден «әкiм» деген сөздi шешiп берудi өтiнiптi. Сонда Қазыбек:

	Ә - әдiл бол,

	К - күншiл болма, көпшiл бол,

	I - iлтипатты бол,

	М - менменшiл болма, - деп шешiптi.

	* * *

	Бiреудi жамандағаннан өзiңдi мақтағаның дұрысырақ.

	* * *

	Құрғақшылық кезде жыртқыштар мен шөп қоректiлер бiр суаттан су iшедi.

	* * *

	Күлкi кезiнде адамның қасы жоғары көтерiлсе, бұл бағынуға дайындықты бiлдiредi. Қасын төмен түсiрген кездегi күлкi басымдықты аңғартады.

	* * *

	Күлкi табы жоқ бет көрсеңiз езу тартыңыз.

	* * *

	Мыналардың төңiрегiнде ойлана жүрiңiз:

	- тым сыпайы емеспiн бе;

	- адамды қажытатындай елгезек емеспiн бе;

	- тым күйгелек емеспiн бе;

	- мойындауға аса бейiм емеспiн бе;

	- өзiмнiң уайымдарым мен ренiштерiм туралы көп әңгiмелеп кетпеймiн бе немесе, керiсiнше, тым мақтанып жүргенiм жоқ па;

	- мүмкiн үзiлдi-кесiлдi, қатты дауыстап, қызба сөйлейтiн шығармын.

	* * *

	Ақылынан айласы көп, өмірге бейімделе білетін адам өзiнiң айналасындағылардан әлдеқайда жоғары көтерiлуі тез. Оның шығармашылық ержүректiгi мен ұранға толы сөздері жай ғана авантюризм екенiн, ол өзiнiң айналасында шу көтерiп, бағасын көтерiп жатқанын, өз мамандығында, қоғамда жасанды алға жылжуға ұмтылып отырғанын сұрғылт тобыр уақытында түсіне бермейді. Ондай адамдар осы тәсілмен тарихта қалуға есеп жасайды.

	* * *

	Қалай пiшiлсе, солай тiгiледi.

	* * *

	Ортақ тiл табу үшiн өз тiлiңдi тiстей тұруды үйрен.

	* * *

	Қызметте өсудiң негiзгi шарты - жаңа идеяларды туындат.

	* * *

	Адамдарға бағытталған жұмыста табысқа жеткiзер бiр ғана жол бар, ол сенiм.

	* * *

	Өзiне тарта бiлу - басшының негiзгi қасиетi.

	* * *

	Хрущев пен Булганиннiң 1956 жылғы Англияға сапары кезiнде олар Кеңес Одағының елшiлiгiнде Черчилльмен кездеседi. Сондағы кәрi британ тарланының айтқаны: «Хрущев мырза, Сiз iрi реформаларға кiрiстiңiз. Бұл жақсы-ақ. Бiрақ мен Сiзге тым асықпаңыз дер едiм. Шыңыраудан екi аттап өтуге болмайды, iшiне түсiп кетуiңiз мүмкiн».

	* * *

	Сенген адамды қолынан жетектемес болар.

	* * *

	Жол басында бiр адымға ауытқысаң - көп кешiкпей басқа жолға түсерсiң.

	* * *

	Қызу жұмыс iстеу мүмкiн болмаған жағдайда ақылмен жұмыс iстеуге кiрiс.

	* * *

	Өмiр қағидалары:

	- сөзден iске көшкен абзал;

	- өз сенiмiңдi дәлелде, қорғап бақ, бiрақ өз қателiктерiңдi мойындай бiл, тек сонда ғана алға жылжисың;

	- жақыныңды жақсы көр және оған болашаққа сiлтемей, қазiр көмектес. Оған өз дегенiңдi таңба, оның мүддесiн ойла;

	- жамандық, қызғаныш ойлама: кекшiлдiк сезiмнен арыл. Адамдар бiр-бiрiне бауыр екенiн және көп нәрсенi бейбiт жолмен шешуге болатынын ұмытпа. Қажет болса, әлсiздерге жақтасып, зорлықпен күресуге дайын бол.

	* * *

	Жақсы iс жазасыз қалмайды.

	* * *

	Адамдарға көмек беру, олардың жақсылыққа жақсылықпен жауап беретiнiне кепiлдiк бермейдi.

	* * *

	Адам неғұрлым адал болса, соғұрлым басқаларды арамдыққа қимайды.

	* * *

	Өз пiкiрiң болу үшiн, оны өзiңде ұстау қажет.

	* * *

	Қатынасты бұзу үшiн, оны айқындай бастау жеткiлiктi.

	* * *

	«Менiң халқым» дегендi кейбiреу, менiкi болғандықтан, оған қалаған нәрсеңдi жасауға болады екен деп түсiнедi.

	* * *

	Егер ертең бәрi жардан секiретiн болса, бұл сенiң де солай етуiң керек екенiңдi бiлдiрмейдi.

	* * *

	Таңдануға бiр сәт те жетедi, ал таңданарлық нәрсе iстеу үшiн ұзақ жылдар бойғы шыдамдылық пен табанды еңбек керек.

	* * *

	Экономиканың заңдылықтары ырыққа көнбейдi: ақы аз төленетiн нәрсеге ынта да төмен.

	* * *

	Ұжымның жеткен жетiстiктерiн бiр адамның еңбегiне жатқызу жұмысты құлдыратады.

	* * *

	Жақсы басшы қарамағындағы қызметкердiң жұмысындағы кемшiлiктердi байқаған замат ескерiп отырады, нашар басшы оларды жұрт алдында сөгу үшiн жинап жүредi.

	* * *

	Даукес адам - бұл екi адам, өйткенi жанжал серiктiң болуын қажет етедi.

	* * *

	Адамдар түпкi тiлектiң деңгейiнде әңгiмелесетiн болса, олар ешқашан өзара келiсе алмайды.. Олар жалпы тұрмыстық деңгейде мейлiнше аз әңгiмелесiп, рухани қатынасқа ұмтылуы керек.

	* * *

	Екi адам бiр-бiрiмен шағым айту немесе өсектесу үшiн кездеспеуi тиiс, адамдар бiр-бiрiне рухани жандар ретiнде керек, адамдар әңгiмелесу арқылы бiр-бiрiнiң рухын көтере алатын болғандықтан, одан ләззат алады.

	* * *

	Кез келген қатынас өнер секiлдi, рухты көтеретiн болуы тиiс.

	* * *

	Сезiм дағдарысын бастан өткiзген адамдар сұхбаттасынан әдетте кеңес берушiнi емес, өз сезiмiн «түсiнушiнi» iздейдi.

	* * *

	Бiреудiң көзiн жеткiзуге ұмтыла отырып, барлық қалған тәсiлдi түгесiп бiтпейiнше, билiк қолданба.

	* * *

	Тым ұзақты болжама, көп нәрседен дәметпе.

	* * *

	Қабылдар шешiмдерi мен iстер әрекеттерiнде шыдамсыздық көрсеткен кiсi сәтсiздiкке ұрынады.

	* * *

	«Жұмыс iстемеу» деген өзiн жетiлдiру үшiн де жұмыс iстемеу деген сөз.

	* * *

	«Жаңалық енгiзудiң бес кезеңi»: даурығу, былық, кiнәлiлердi iздеу, кiнәсiздердi жазалау, қатысы жоқтарды марапаттау.

	* * *

	Даналықтың негiзгi белгiсi - басқа адамдардың кемшiлiгiне кешiрiмдi болу.

	* * *

	Айналаңның бәрi ергежейлiлер болса, алып болу қиын емес.

	* * *

	Идеясы жоқ адам фактiнi де көрмес.

	* * *

	«Объективтi себептердi» iздеуден бастайтын басшы нашар.

	* * *

	Бiр басшының тұсында бiрдеңеге қолыңыз жетсе, осы жетiстiктi оның орнына басқа басшы келген кезде де iстей аламын деп ойламаңыз.

	* * *

	Бастықтың өтiнiшiн бұйрық ретiнде қабылдау әдетi артық кездейсоқтықтан құтылудың жолы.

	* * *

	Қарамағыңыздағы өзiңiзден қабiлеттiлерден қорықпаңыз, оларды мақтан тұтыңыз.

	* * *

	Терiске шығара отырып - ұсыныс бер, ұсына отырып - қимылда.

	* * *

	Жағымпаздықтың ұтымды моделi: бастыққа маңызды мәселелер бойынша әрқашан оның жағында болу және ол онша мән бере бермейтiн iстерде келiспеушiлiк бiлдiру, онда да сыпайыгершiлiк үшiн.

	* * *

	Одан кейiнгi барлық тiлектердi қанағаттандырғаннан гөрi, алғашқы тiлектi жеңе бiлген жеңiл.

	* * *

	Шыңға жақындық - шыңырауға жақындық.

	* * *

	Егер қателiкке бiрнеше адам жауап беретiн болса, кiнәлi табылмайды.

	* * *

	Жұмыстың алғашқы 90 процентi уақыттың 10 процентiн алса, қалған 10 процентi уақыттың қалған 90 процентiн алады.

	* * *

	Егер адамға есекке қарағандай қарайтын болсаңыз, оны есек секiлдi қыңыр қыласыз.

	* * *

	Жақсы әзiлдi бағалай бiлiңдер. Өздерiң әзiл-қалжыңнан қалыс қалыңдар: басқалардың әзiлдi қалай қабылдайтынын кiм бiлген!

	* * *

	Сыпайылық тек сыпайылықпен тәрбиеленедi.

	* * *

	Адам басқаларға өзi қалай қараса, олардан да соны күтсін.

	* * *

	Сабырлылық - күш.

	* * *

	Күштi шараларды әлсiз шаралар әсер етпеген кезден бастап қана қолдану керек.

	* * *

	Араласу мәдениетi - қанша дегенмен де мәдениеттердiң араласуы.

	* * *

	Саған шынын айтсын десең - өзiң бiрiншi болып шыныңды айт!

	* * *

	Адамдар бiзге өздерiне ыңғайлы кезде бiрдеңе айтқысы келедi, бiрақ бұл сәт бiз үшiн қолайлы болмауы мүмкiн. Дегенмен нақ осы сәтте бiз тыңдауға тиiспiз.

	* * *

	Адам неғұрлым биiкке жетсе, айналасына көлеңкесiн соғұрлым көбiрек түсiредi.

	* * *

	Жеңiмпаздардың жарасы тезiрек жазылады.

	* * *

	Әркiм өзi үшiн, ал құдай бәрi үшiн.

	* * *

	Мылжыңдардың екi түрi бар - бiрi өз ойын жасыру үшiн, екiншiсi ойланбайтынын бiлдiрмеу үшiн көп сөйлейдi.

	* * *

	Керексiз адамдар болмайды, белгiлi бiр кезеңдерде ғана керектiлер болады.

	* * *

	Нелiктен теңiз сонша үлкен? Өйткенi ол ешқандай өзеннен, тiптi жылғадан да бас тартпайды.

	* * *

	Басқаларды қылығына қарай, өзiмiздi ниетiмiзге қарай сынаймыз.

	* * *

	Сенiм әрқашан қарызға берiледi.

	* * *

	Барлығына уақыт табатын адам түптеп келгенде ештеңеге уақыт таппайды.

	* * *

	Жолға жинала отырып, жолдастыққа өзiңнен жақсы серiк таңда.

	* * *

	Даналық фактiлердi мойындаудан басталады.

	* * *

	Бiз жаңа, жақсы нәрсенi бастау үшiн ең алдымен бiрдеңенi жоғалтып, бiр нәрседен бастауымыз керек. Аурулар, жазатайым жағдайлар, қаржы сәтсiздiктерi, махаббат күйiнiштерi белсендiлiктi арттырады және бiздi тағдырдағы бетбұрысты кезеңге итермелейдi немесе дәлiрек айтқанда, осылардың арқасында бiз болатын өзгерiстерге жiгерленемiз. Сонымен, кейде тiзенiң жарақаттануы не өкпенiң қабынуы адамдағы мүлгiп жатқан түйсiктi оятуға түрткi болады. Кез келген өтпелi бақытсыздықта ғажап жаңа мүмкiндiктер бұғып жатады. Демек, сәтсiздiктер, апаттар, тағдыр соққылары жаңа мүмкiншiлiктер туғызады, психологтардың пiкiрiнше тағдыр бiздi аяусыз тоқпақтамайды - тәрiзi, ол бiздi оянуымыз үшiн нұқып жiбередi. Жағдайға осы тұрғыдан қараған жөн.

	* * *

	Бiзде нашар адамдар көп деген бекер. Әттең - жақсы адамдар аз.

	* * *

	Революцияны қиялшылдар дайындайды, әбден берiлгендер оны жүзеге асырады, ал жемiсiн оңбағандар көредi.

	* * *

	Барлық мамандардың iшiнен экономистер ғана бүкiл кәсiптiк қызметi iшiнде өзiнiкi дұрыс болмай тұрса да, өздерiне жарқын өмiрдi қамтамасыз ете алады.

	* * *

	Адамды өзгерте алмаған кезде, оған опасыздық жасай бастайды.

	* * *

	Ер адам екi жағдайда - аштық пен қорлық көргенде, әйел -махаббатта бақытсыз болғанда ашушаң болады..

	* * *

	Жақсы маманды қалыптастыру - ағаш өсiргенмен бiрдей, бұл iс жағдай мен уақытты қажет етедi, көшеттi қанша көлдетiп суарсаң да, ол аптаның немесе айдың iшiнде тамырын кең жайып үлгермейдi.

	* * *

	Бiзге айқын болып көрiнетiн пiкiрлердiң дұрыстығын мұқиятырақ тексеру қажет.

	* * *

	Сый-сияпат ақылды да азғындатады.

	* * *

	Адамдармен кездесу кезiнде өзiңдi еркiн сезiнуге көмектесетiн алты әдiс:

	- күл, езу тарт;

	- өзiң туралы айт;

	- сұхбаттасыңа еңкейiңкiреп тұр;

	- сұхбаттасыңа жанас;

	- көзiне қарап тұр;

	- бас изеп тұр.

	Тағы бiрнеше кеңес:

	- өзiңдi таныстыр;

	- тәуекел ет;

	- менi қабыл алмайды-ау деп көңiлiңе алма;

	- жаңа идеялардан қашпа;

	- есiмдердi ұмытпа. Бiреудiң есiмiн ұмытып қалсаң, қайта сұраудан қысылма;

	- басқаларға өзiң үшiн маңызды нәрсенi айт.

	* * *

	Мүмкiн емес нәрсенi тым қалап бара жатсаң, мүмкiн етуге болады.

	* * *

	Билiктiң беделi ең алдымен беделдiң билiгiне сүйенуге тиiс.

	* * *

	Адам өзiнiң жақсы сезiмдерiн iшiнде ұзақ сақтайтын болса, олар суып кетуi мүмкiн!

	* * *

	Қызметкер өз пiкiрiн айтып келiп, оның пiкiрiмен кететiн бастық жақсы.

	* * *

	Бiздiң мiнезiмiз қабiлеттерiмiзге жиi оппонент!

	* * *

	Қарсыласыңды жеңе алмасаң онымен бiрiк.

	* * *

	Жастарды қарттарға көмектесуге бередi, ал мен керiсiнше iстер едiм - қарттарды жастарға көмектесуге берер едiм, немесе, мысық жеп қоймау үшiн неге бұлбұлды қапаста ұстайды, одан да мысықты қамаған әдiлеттi ғой.

	* * *

	Кейде награданың құнынан марапаттау әдiсi маңыздырақ.

	* * *

	Тәрбиелеудi қажет етпейтiндер тәрбиеге жақсы көнедi.

	* * *

	Адам дегенiмiз 90% сезiм және 10% ақыл.

	* * *

	Мәселе өзiне атүстi қараған адамға жеңiл болып көрiнедi. Маман ғана қиындықты көре бiледi.

	* * *

	Ертедегi жазбаларда «философтардың атасы» Аристотель мен оның жас шәкiртi Александр Македонский патшаның өмiрiнен алынған мынадай оқиға баяндалады. Жас Александр сезiм дүниесiне бойлап, гетера Феллиданың күштi ықпалына түседi. Бұл байланыстың мемлекет үшiн қауiптi екенiн көрген Аристотель, Феллидадан Александрды елiтпеуiн өтiнедi. Феллида бұған бiр шартпен көнедi, яғни Аристотель оны арқасына мiнгiзiп, «ат» болып шабуға тиiс болады. Мәселенi шешудiң басқа жолын көрмеген Аристотель лажсыздан келiседi… «Шабыстың» нағыз қызған шағында бөлмеге Александр кiрiп келiп, философтың арқасында қонжиған Феллиданы көредi. Қысылған Аристотель Александрға: «Көрiп тұрмысың, егер ол көптi көрген, ысылған менi осындай жағдайға ұстаса, сенi қандай күйге түсiретiнiн елестетiп көр». Патшаға осы сабақ та жеткiлiктi болды.

	* * *

	Саясаттағы, некедегi, жанұядағы, достар мен қызметтестермен қатынастардағы кiшiпейiлдiлiкке апарар бес қадам:

	Мақұлдау. Өзiңiздiң адамдардан қаншама жақсылық көргенiңiз туралы ойланыңыз. Оларға осыны бағалайтыныңызды көрсетiңiз. Сөзбен және iспен көрсетiңiз.

	Келiспеушiлiк. Егер жақыныңыздың мiнез-құлқы көңiлiңiздi көншiтпесе, оған онымен қатынас сiз үшiн бәрiбiр емес екенiн көрсетiңiз, оны түзеудiң тәсiлiн ұсыныңыз. Бұл туралы айтудан қорықпаңыз, бiрақ ұтымды қимылдауға тырысыңыз.

	Өзара қатынас. Сiз бен сiздiң серiгiңiз басқа әлемнен өздерiңiздi байланыстырып тұрған құнды нәрсемен бөлiнген. Сiзде басқа ешкiмде жоқ нәрсе бар. Мұны сақтауға тырысыңыз.

	Мейрамдар. Бiр-бiрiңізге ұнамды нәрселер жасай берiңіздер.

	Дербес өмiр құқығы. Жақын адамдарыңызбен өзара қатынастар егжей-тегжейiн басқалардан құпияда ұстаңыз. Шешiмдерге қалай қол жеткiзесiз - ол тек сiздiң шаруаңыз. Ешқашан өз серiгiңiзге шағымданбаңыз.

	* * *

	Өзгенiң пiкiрi өзiңдiкiмен жақын болған сайын, оны айтқан адам сүйкiмдi көрiнедi; бiреу неғұрлым ұнамды болса, одан соғұрлым көзқарастың жақындығын күтедi.

	* * *

	Мақсат жақын болған сайын адамдарды жұмылдыра түседi.

	* * *

	Тек жеңiстердi ғана бiлу - зиян, жеңiлiстердi де бiлген жөн.

	* * *

	Ұяла бiлетiн ғана борышты сезiне алады.

	* * *

	Қулықтан - әдет, әдеттен - мiнез, мiнезден - тағдыр туады.

	* * *

	Сырты бүтiн, iшi түтiн болғаннан, сырты түтiн, iшi бүтiн болған дұрысырақ.

	* * *

	Өмiрге жалын алып келген мiндеттi түрде бiреудi күлмен былғайды.

	* * *

	Егер мен өмiрде дегенiме жетпесем, онда бұл менiң өз кiнәм. Демек проблема өзiмде ғана.

	* * *

	Өз дәуiрiнiң ырғағымен өмiр сүретiн адамдар ғана өмiрiнiң iшiнде атақты болады.

	* * *

	Күресушi кiсi жеңiлуi мүмкiн, күреспейтiндер - жеңiлiп қойғандар.

	* * *

	Мысық сыртта ойнаса, тышқандар iште тойлар.

	* * *

	Мақсат дегенiмiз анықталған мерзiмге қарай дәл жүзеге асуы тиiс арман.

	* * *

	Көне дәуiрдiң бiр әскербасы өз әскерiн ұзақ та қиын жорықтан соң бұлаққа алып келедi де, неғұрлым төзiмдi жауынгерлердi шешушi ұрысқа iрiктеп алу ниетiмен, шаршаған сарбаздарына шөлдерiн қандыруға бұйырады. Олардың кейбiрi тiзерлеп жата кетiп, суды ашқарақтана сiмiре бастайды, басқалары суды алақанына жинап, шөлдерiн бiртiндеп қандырады. Әскербасы осы жауынгерлердi ұрысқа алыпты.

	* * *

	Iстей алатын адам - күштi, ал бiлетiн адам - iстей алады.

	* * *

	Адамның көзi өзiнікіне қарағанда, өзгенiкiн жақсы көредi.

	* * *

	Талаптану деңгейi деген түсiнiк бар. Егер оны көтерсе, зорығу пайда болып, адам «мерт болады».

	* * *

	Фактiлердi бұрмалау ережесi: төменнен жоғарыға сатылап жететін ақпарат бұрмалануға ұшырайды.

	* * *

	Сiздiң алып жатқаныңыз өзiңiздiң қаншалықты берiп жатқаныңызды көрсетедi.

	* * *

	Барынша көп алғыңыз келсе, мүмкiн еместi талап етiңiз.

	* * *

	Үлкен ағаштың түбiнде өсе алмайсың. Ағаш неғұрлым үлкен болса, соғұрлым көп жылуды сiңiредi, соғұрлым өзiнiң астындағылардың өсуiне аз мүмкiндiк қалдырады.

	* * *

	Егер екеу әрқашан бiр-бiрiмен келiсетiн болса, онда олардың бiреуi артық.

	* * *

	Жеңiлмейiнше ұта да алмайсың. Бәрiне төлеу керек.

	* * *

	Жауыз адамның iзгi ниетiн қаскөй ниеттен айыра алмайсың.

	* * *

	Темiрдi қызған кезiнде әркiм-ақ соғады.

	* * *

	Ой - егiннiң түсiмi сияқты, уақытында жинап алу керек.

	* * *

	Өзiң қадiрлейтiндi, қастерлейтiндердi бағалай бiл.

	* * *

	Дарын қымбат бағалы тас сияқты: оны өңдеуге неғұрлым көп еңбек жұмсасаң, соғұрлым ол көркем бола түседi.

	* * *

	Үлкен iстердiң нәтижесi ұсақ-түйекке жиi байланысты болады.

	* * *

	Адамның ниетiнен өткен сұрқай нәрсе жоқ.

	* * *

	Ауру жұқпалы емес; адасу мен ақиқат та осы сияқты. Адасу тез, ақиқат - баяу тарайтыны мiне сондықтан..

	* * *

	Өзiңнен ештеңе қажет етпейтiн адамдар ғана сенiмен бiрге қалады.

	* * *

	Өмiрден тек өз несiбеңдi ал, өзгенiң игiлiгiне сұқтанба.

	* * *

	Ұят түтiн емес, көздi ашытпайды.

	* * *

	Соңынан келетiн ойлар әдетте неғұрлым парасатты болады.

	* * *

	Дән жегiсi келген адам жаңғақты шағуы тиiс.

	* * *

	Ақыл әркiмде бола бермейдi, өзiмшiлдiк - әркiмде-ақ бар.

	* * *

	Ең бастысы, бәрi өз қолыңда екенiн түсiну. Қазiр сепкенiңдi жылдар өткен соң орасың - мiнез, тағдыр, болашақ. Осы қарапайым шындықты бiз жиi ұмытып кетемiз.

	* * *

	Адам әрекетке көшкен кезде ғана өзiн аяғына дейiн көрсетедi.

	* * *

	Тыңдай бiлу мәдениетi жоқ кезде сөйлеу дағдысы бiздiң бүгiнгi күнiмiздiң айқын да мұңды белгiсi.

	* * *

	Қандай да бiр жаңаны айтсам деген шектен шыққан құштарлық бiздi қаншама қисынсыздықтар айтуға мәжбүр етедi.

	* * *

	Сұқбаттасыңызды тыңдай бiлу өнерiн игеру жөнiндегi ұсыныстар:

	- оның сөзiн бөлмеуге тырысыңыз;

	- оған сөйлеп болуға уақыт берiңiз;

	- толық көңiл бөлiңiз;

	- айтып отырғанның сөздерiн қайталаңыз;

	- асығыс қорытынды жасамаңыз;

	- назарыңызды оның сөйлеу ерекшелiктерi мен сыртқы түрiне аудармаңыз;

	- айтқанына сабырлы қараңыз;

	- басқа нәрсеге алаң болмаңыз.

	* * *

	Классикалық үлгiдегi зиялы кез келген құрылысқа әрқашан оппозицияда болады. Зиялы қауым қоғамның күйреуiне, ал билiк басындағылардың жемқорлыққа түсуiне мүмкiндiк бермейдi.

	* * *

	Табандылықты қыңырлықпен ешқашан шатастыруға болмайды. Мiнездiң табандылығы сiз кез келген уақытта: «Бұл менiң принципiм және мен одан қайтпаймын!» деп айта алатын принципке негiзделген. Ал қыңырлықта принцип болмайды.

	* * *

	Кейде бiз жолшыбай кездескен адаммен сыр бөлiсемiз. Бұл жерде бiз осы адамды қайтып көрмейтiнiмiзге, ол бiздiң ашықтығымызды пайдаланбайтынына сенiмдiмiз. Қалған жағдайда бiз сырымызды өзiмiз толық сенетiн адамдарға ғана ашамыз.

	* * *

	«Мен қалар едiм» деген сөз - бар-жоғы ерiксiз тiлек қана. «Мен iстегiм келедi» - мiне бұл ерiктiң, жiгердiң, қайраттың көрiнiсi.

	* * *

	Мына ереженi ұстану керек: бүгiн iстелуi қажеттi нәрсе ертеңге қалдырылмауы тиiс. Қажет нәрсе бүгiн жасалуы керек, ал қалағаныңды арғы күнi iстесең де болады. Қажет нәрсенi қалауға тырысу керек.

	* * *

	Басымдық мiнез тұқыммен берiледi.

	* * *

	Жеңiстiң жүз әкесi бар, ал жеңiлiс - жетiм.

	* * *

	Бiр ежелгi грек сол кездегi философтардың пiкiрталасына қатысып, бар уақытта үндемей отырады. «Егер сен ақылды болсаң, - дейдi оған философтардың бiрi, - онда ақымақтық жасап отырсың. Ақымақ болсаң -бұл ақылдылықтың көрiнiсi».

	* * *

	Адамдардың қатар отырған кiсiге қарағанда, қарсы отырған немесе бiр адамнан соң отырған кiсiмен өзара қатынасы көбiрек болады.

	* * *

	Егер сiз бiрде бiр нәрсенi дұрыс жасасаңыз, онда бiреу мiндеттi түрде сiзден мұны тағы бiр рет жасауды өтiнедi.

	* * *

	Әрбiр оқиға бiзге өзiмiз оған дайын болғанда келедi.

	* * *

	Қызбалық пен ұрыншақтық жанының үйреншiктi күйi болатын адамдардың жексұрын бiр түрi бар. Олар айналасындағылардың шырқын бұзғаннан ләззат алады.

	* * *

	«Табыс формуласы»:

	Көре бiл. Адамдар қайда баратынын бiлетiн кiсiнiң соңынан ередi, олар неге сол жаққа бара жатқанын бiлгiсi келедi және олар мақсаттың жиi өзгергенiн ұнатпайды.

	Қарауыңдағы адамдарға сен. Жауапкершiлiк қызмет баспалдағының барлық сатылары бойынша бөлiнуi тиiс.

	Сабырлы бол. Дағдарысты жағдайда байсалдылық таныт. Бұл басқалардың көңiлiн тыншытып, ойланып қимылдауына түрткi болады.

	Тәуекел етуден қорықпа. Лидерлер өз бағыныштыларын тәуекелге баруға ғана емес, сондай-ақ жаңаны iздеу кезiнде жiберiлген қателiктердi ашық мойындауға үйретедi. Аз ғана жаңсақтық бүкiл мансаптың күйреуiне әкелетiндей қалып таныту адамдардың еңсесiн түсiрiп жiбередi.

	Сарапшы бол. Әркiм қызмет баспалдағының барлық сатысында мынаған сенiмдi болуы керек: лидер ең болмағанда өздерiнiң бiлетiнiндей бiледi.

	Түрлi ой-пiкiрлердiң болуын көтермеле. Егер сенiң айналаңдағы адамдар саған тек «иә» дейтiн болса, онда не сен, не олар өз орнында отырған жоқ.

	III.1996 – VII.1998.





