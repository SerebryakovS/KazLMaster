	Григорий Остер

	38 Тоты құс





	Орыс тілінен аударған: Темірбек Нұрсая





ТАНЫС БОЛАЙЫҚ




	Піл, тоты құс, жылан және маймыл Африкада бірге тұрыпты. Күнде олар бір жерде жиналып қызық нәрсе ойлап табатын. Немесе жай сөйлесетін еді. Маймыл көңілді әндерді айтады, ал жылан, піл мен тоты құс тыңдайтын да күлетін. Немесе піл ой тойғайтын сұрақтар қояды, ал тоты құс пен жылан оған жауап беретін. Кейде піл мен маймыл жыланды ұстап оны секіргіш ретінде айналдыратын, ал тоты құс одан секіреді. Олардың барлығына, әсіресе жыланға қызықты болды. Піл, тоты құс, жылан мен маймыл үнемі өздерінің танысқанына қуанатын, себебі олар үнемі бірге ойнайды. Сондықтан, бір күні маймыл:

	– Туф, біз бір–бірімізді танитынымыз неткен өкінішті! – дегенде барлығы таң қалды.

	– Сонда саған бізбен болған қызықсыз ба? – деп тоты құс маймылдан ренжіп сұрады.

	– Жоқ, сендер мені түсінбедіңдер! – маймыл қолымен бір сілтеді. – Мен мүлде оны айтқым келмеп еді. Менің айтқым келгені ол: біз осы уақытқа дейін танысып қойғанымыз өкінішті деймін. Біз қайтадан таныссақ қызық болатын еді. Мен қуана ғана танысар едім сенімен, піл, сен сондай сыпайысың, сенімен, тоты құс, сен сондай ақылдысың, сенімен, жылан, сен сондай ұзынсың.

	– Мен де, – деді жылан. – Мен де сенімен, маймыл, сенімен, піл, және сенімен, тоты құс қайтадан танысар едім.

	– Мен де, – деді піл. – Қуана–қуана.

	– Бірақ біз танысып қойғанбыз ғой! – деп тоты құс иығын көтерді.

	– Мен де соны айтып отырмын ғой, өкінішке орай! – деп маймыл күрсінді.

	– Достар! Неліктен біз қайта таныса алмаймыз? – деді кенет жылан құйрығын сілтеді де.

	– Екінші рет қайта танысуға болмайды! Егер біреумен танысып қойсаң, бұл мәңгілікке. Мұнда ештеңе істей алмайсың, – деді тоты құс.

	– Ал біз бірінші танысып көрмедік пе! – деп ұсыныс тастады піл.

	– Дұрыс! Ажырасайық та, сосын кездейсоқ кездесейік.

	– Ой! Ал егер де біз кездейсоқ кездеспесек ше? – деп уайымдап қалды піл.

	– Бұл қиын жағдай емес! Кездейсоқ кездеспесек, кейін арнайы кездесеміз

	Маймыл қолымен көздерін жапты да, айқайлады:



	Бір, екі, үш, төрт, бес!

	Мен сендерді ұмытуды бастаймын!

	Таратылыңдар, шашылыңдар,

	Қайта кездеспеу үшін!



	Маймыл көзін ашқанда, жанында ешкім болмады. Сосын ағаштың артынан піл шықты. Шөптен жылан шықты. Ал бұталардың астынан тоты құс шықты. Барлығы бір–біріне мейірімділікпен қарап, танысуды бастады.

	Маймыл тоты құстың қанатын сермеді. Тоты құс пілдің діңін қозғады. Піл жыланның құйрығын түртті. Содан барлығы бір–біріне «Таныс болайық!» деді, сосын «Танысқаныма өте қуаныштымын!» деді бәрі де.

	Бұл шынымен жақсы болды, сол уақыттан бері әр күні олар екі реттен танысты. Таңертең кездескенде және қайтарда кешке ұйқыға жатар кезде танысты.





БҰЛ МЕН ЖОРҒАЛАП ЖАТҚАН




	Жылан басын шөптің үстіне иіп, әлденеге қарап отырды. Маймыл аяғының ұшымен мұқият барып, жыланға жақындады да, ол да қарады. Шөптің арасында бірдеңе жорғалап жүрді.

	– Жорғалап жатыр ма? – деп жыланнан сыбырлап сұрады.

	– Жорғалап жатыр, – деп күрсінді жылан. – Жорғалап жатыр.

	– Не жорғалап жатыр? – деді маймыл.

	– Мен жорғалап жатырмын! – деді жылан.

	– Сен бе? – маймыл таң қалды. – Ал сен қайда жорғалап жатсың?

	– Мында. Мында жорғалап жатырмын. – ашуланып, өзінің ұзын құйрығын шөптердің арасынан шығарды.

	– Ой, жылан! – маймыл мақтанышпен қарады. – Сен сондайсың!..

	– Қандай? – деп жылан қызығушылық танытты.

	– Ұзын! – деді маймыл.

	– Оны мен өзім де білемін, – деп көңілі қалған жылан күрсінді. – Ал қандай ұзын?

	– Өте ұзын.

	– Өте? – жылан ойланып қалды. – Жоқ, ұзын деген ол емес!

	– Онда не? – деді маймыл.

	– Тоқташы, маймыл, мазаламашы! – деді жылан. – Мен шешім қабылдап жатырмын. Мен шешім қабылдадым, мен бойымды өлшеймін деп шештім...

	– А–а–а–а! Ал мен ойласам.. – Сол сәтте жыланның не туралы айтқанын түсінді. – Бойыңды өлшеу? – деп таңданды маймыл. – Неткен әдемі және тамаша шешім!

	Тіпті маймыл ләззаттан ән айтып кетті:



	Бойын білуге шешім қабылдаған жылан,

	Құп көріңдер, ол дұрыс.

	Өйткені, бұл өте маңызды!

	Мүмкін, ол барлығынан ұзын!

	Барлығынан көп есе ұзын!

	Ал мүмкін қысқарақ!



	– Иә! Бұл әлі белгісіз! – деп күрсінді жылан.

	– Қалайша сен өз бойыңды өлшейсің? Қандай жолмен? – деп сұрады маймыл.

	– Шынымды айтсам, мен ешқандай тәсілдерді білмеймін, – деп мойындады жылан.

	– Мен білемін! – деп айқайлады маймыл. – Екі бүктелуің керек! Бүгіл!

	Жылан жартыға бүгілді де, өз басын құйрығының жанына қойды.

	– Енді! – деді маймыл. – Тағы бір рет жинал!

	Жылан төртке бүгілді. Маймыл оның қасынан айналып өтті де, ойланды.

	– Міне басың және міне құйрығың! Барлығы түсінікті! Сенің бойың сенің екі жарты бөлігің немесе ширек бөліктің төртеуінен тұрады.

	– Екі жартысы... төрт... ширегі... – деп жылан анықтауға тырысты. – Жоқ, – деді ол ақырында. – Бұлай болмайды!

	– Неге болмайды? – таң қалды маймыл.

	– Себебі, мені жартылықтармен өлшеуге болмайды!

	– Неге болмайды?

	– Өйткені, мен тұтаспын!

	– Онда, мен басқаша білмеймін, – деп ренжіп қалды маймыл.

	Ол жыланнан кері айналып бұрылғанда пілді көрді.

	– Сендер мұнда не істеп жатсыңдар? Немен айналыстыңдар? – деп сұрады піл.

	– Мені өлшеп жатырмыз! Бірақ, біз оны қалай өлшеуді білмейміз! – деп түсіндірді жылан.

	– Қалай істеу керек екенін білмесең, – деді піл ойланып, – біреуден сұрау керек.

	– Онда сенен сұрайық.

	– Менен? – деп піл абдырап қалды. – менен сұрамай–ақ қойыңдар. Одан да тоты құстан сұрайық.

	– Келістік! – кенет жоқ жерден, достарының алдында тоты құс пайда болып, айқайлап жіберді. – Менен сұрасаңдаршы! Сұрай беріңдер!

	– Мені қалай өлшеуге болады?

	– Енді... – деді тоты құс. – жыландардың бойы, ереже бойынша.. э... құйрықтан бастап өлшенеді. Құйрығыңды мұнда әкел!

	Жылан тоты құсқа құйрығын берді.

	– Ал енді, – деді тоты құс жыланға, – құйрығыңды осында қалдырып кет, ал өзің соңына дейін жорғалай бер.

	Жылан тоғайға қарай жорғалады, ал тоты құстың алдында оның құйрығы қалды. Тоты құс сол құйрыққа ұзақ қарап отырды.

	– Сен өлшеп жатырсың ба? – деп маймыл тоты құстан сұрады.

	– Э... э... э... мәселе мында ғой, негізі жыландарды құйрықтан өлшейді. Ал біздің жылан басқаша. Басынан бастап. Бұл бізде құйрық қой, иә?

	– Иә! Бұл оның құйрығы. Ал басы ана жақта! – маймыл тоғайға қарай қолын сілтеді.

	– Басын шақырыңдар! – бұйрық берді.

	– Пайдасыз! Басы бізді естімейді. Ол қазір алыста.

	– Қазір мен оған жүгіріп барайын, – деп ұсынды піл.

	– Соншама алысқа жүру қажет емес. Одан да оның құйрығынан тартайық, сосын басы өзі–ақ келеді.

	Піл, маймыл және тоты құс жыланның құйрығынан ұстады да, барлығы бірге тартты.

	– Неге ол әлі келмей жатыр? – деді піл.

	– Ал егер... егер... ал егер ол бөлініп қалса ше? – деп көзін жұмды маймыл. – Біз оны мына жақта тартып жатырмыз, ал ол бөлініп қалған.

	– Шынымен де! – деп айқайлады тоты құс. – Бұны тексеру керек!

	Маймыл бірде–бір сөз айтпай, тоғайдың арасына, жыланның бойымен жүгірді. Піл мен тоты құс оның артынан жүгірді.

	– Бұл жерде ол бүтін. Бұл жерде де бүтін. – деді олар бір–бірінен.

	«Қашан олар мені өлшейді екен? – деп ойланды жылан шыдамсыздықпен. – Олар неге мені өлшемей жатыр екен?»

	Ақыры жылан өзін тартып жатқанын сезді.

	«Аха! – деді жылан. – Өлшеп жатыр!»

	Жыланды тартып жатқанда, созып жатқанда, шымшып жатқанда, ол шыдап жатты, бірақ оны қышытып жатқанда, ол шыдай алмады.

	– Хи–хи! – деді ол өзіне. – Ой! Ха–ха! Хи–хи–хи–хи! Хо–хо–хо! Олар шамалы шектен шығып бара жатыр! Ой! Ойё–ёй!

	Жылан кішкентай кезінен қытықтан жаман қорқатын. Сондықтан, ол тезірек бұрылды да, кездесуге маймыл, піл мен тоты құс жаққа жорғалады.

	Ал піл, маймыл, мен тоты құс жыланның қай жерден бөлініп қалғанын іздеп, таба алмай жүрді. Олар оның жартысына келген кезде, тоғайдың арасынан жыланның басы шықты.

	– Хи–хи! Сендер неге мені қытықтап жатсыңдар? – деді жылан.

	– Біз қытықтап жатқан жоқпыз. Біз тексеріп жатырмыз! – деп қолын бұлғады маймыл.

	– Нені тексеріп жатырсыңдар? – таң қалды жылан.

	– Сені, егер де сен жыртылып қалсаң ше?! – деді тоты құс.

	– Мен бе? Жыртылып қалған? Қай жерде? – деп қорыққаннан жылан үрейленді.

	– Ортасында, – күрсінді піл.

	Жылан тез өз құйрығын тексеремін деп жолдағы тоты құсты қағып кетті. Ол өзін мойына дейін мұқият тексеріп шықты да, содан кейін ғана жеңілдегеннен күрсінді:

	– Фух! Бүтінмін!

	Барлығы шамалы тынышталғанда, жылан барлығына оны тексерсін деп емес, өлшесін дегенін естеріне түсірді.

	– Қазір! – деді тоты құс. – Бастап жатырмын. Қазір, жылан, мен сенің бойыңды тоты құспен өлшеймін. Қанша тоты құс саған сияды, бойың сонша болады!

	– Ого! – деп қорықты маймыл. – Қаншамасы сыйып кетеді!!!

	– Керек еді! – деп ренжіп қалды жылан. – Мен соншама тоты құсты жұта алмаймын!

	– Неге бірден жұту! Біріншіден, ешкімді жұту керек емес, ал екіншіден, бір құс та жетеді. Ол мен.

	Тоты құс жыланның үстін аяғымен басты да, құйрығынан басына дейін жүріп өтті.

	Тоты құс жыланның бойымен, қадамдарын санап жүрді. Ол былай деп санады:



	– Бір! Екі!

	Солмен! Оңмен!

	Екі рет екі!

	Өте оңай

	Өлшенеді жыландар–

	Беспен бес–

	Кез–келген боймен!



	Басына жеткенде, тоты құс жерге секірді де, жыланға:

	– Сенің бойың отыз сегіз тоты құс! Міне сенің бойың!

	– Мәссаған! Отыз сегіз! – деп мақтанды жылан.

	– Тағы немен өлшеуге болады бойды? – деп маймыл тоты құстан сұрады.

	– Барлығымен! – деді тоты құс.

	– Тіпті маймылдармен де болады ма?

	– Болады!

	Маймыл жыланға секірді да, оның үстінде аунап жүрді.

	– Бір, екі! Солмен, оңмен! Екі рет... – осы сәтте басынан бастап аунаған маймыл, жыланның құйрығына дейін аунап түсті.

	– Болды! – деді маймыл көңілі түсіп. – оның барлығы таусылып қалды!

	– Бес маймыл! – деп жариялады тоты құс.

	– Ал енді... пілмен өлшейік! – деп ұсынды піл.

	Піл жыланның жанында тұрды да, қадам басып «Бір!» деді, «Екі» дегенде жыланның қасына жетті.

	– Екі! – күрсінді піл. – Тек екеу ғана...

	– Екі піл! – деді тоты құс.

	– Ура! – деп сыбырлады қуанышты жылан. – Ура!!! Рахмет сендерге, достар! Саған, тоты құс! Саған, маймыл! Және саған, піл! Сендер болмағанда мен бойымды қалай өлшеуші едім?! Ал енді мен өз бойымды білемін...

	– Екі піл! – деді піл.

	– Бес маймыл! – деді маймыл.

	– Отыз сегіз тоты құс! – деді тоты құс.

	– Эге! – кенет жылан ойланып қалды. – Тоты құспен мен әлдеқайда көбірек екенмін ғой...





	https://t.me/kzkitap





