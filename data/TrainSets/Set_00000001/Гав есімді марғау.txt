	Григорий Остер

	Гав есімді марғау



	Орыс тілінен аударған: Темірбек Нұрсая





БІР ЖАҒЫМСЫЗДЫҚТАР




	Шатырда бір сары мысық өмір сүрді. Ал оның атын ешкім білмейтін, себебі оның иесі болмады.

	Бір күні аулада жүгіріп жүрген күшік: «Гав–гав!» деп үрді.

	– Сен неге мені шақырып жатырсың? – деп мысық күшіктен сұрады.

	– Мен сені шақырып жатқан жоқпын, – деді күшік таң қалып, – мен жай ғана үріп жатырмын: «Гав!» деп.

	– Ал менің атым да солай: мысық Гав.

	Көршінің қара мысығы оның атының «Гав» екенін білгенде, құбырға арқасын қасып алып:

	– Мен мұндай есімді мысыққа аулаға кіруге кеңес бермес едім. Аулада ондай есімді мысықты қиындықтар күтеді.

	«Егер олар мені күтсе, менің баруым керек қой», – деп ойлап, мысық Гав әндетіп аулаға кірді: «Бір, екі, үш, бес, мен іздеуді бастаймын!».

	Мысық Гав ауланың әр бұрыш бұрышын мұқият қарап шығады. Еш жерде ешқандай жағымсыздықтар болмады.

	– Қайда екен әлгі, мені күткен қиындықтар? – деп сұрады марғау қара мысықтан.

	Кенеттен аулаға үлкен ит шқты. Ол марғауды көріп шақырды:

	– Әй, сен, сары мысық! Мында келе қойшы! Атың кім болады?

	– Гав. – деді мысық.

	– Неменее?! – деп таң қалды ит.

	– Гав!

	– Ах, сен мені мазақ қылып тұрсың ғой! – деп ит айқайлап мысықтың артынан жүгірді.

	Бірақ қара мысық ит пен марғаудың араларына секірді. Ит мысықтың артынан жүгірді, ал марғау қашып үлгерді.

	Марғау Гав өз шатырына жетіп барды, ал мысық одан сұрады:

	– Ал, аулада сені тек қиындықтар күтетініне көзің жетті ме?

	– Жоқ, көзім жетпеді. Мен оларды іздедім және оларды табайын деп жатқанымда, мені ит қуып жіберді.





МЕНІҢ АТЫМ КІМ?




	– Гав! Гав! – деп үрді күшік.

	– Сен мені шақырып жатсың ба? – деп сұрады марғау.

	– Жоқ. Мен жай ғана үріп жатырмын.

	– Ал менің атым солай: мысық Гав.

	– Ал менің атым қандай?

	– Сен өз атыңды білмейсің бе? – деп мысық таң қалды.

	– Шамалысын білемін, – деп ойланып қалды күшік. – Ал ең маңыздысын – атымның қалай аталатынын – ұмытып қалдым.

	– Еендеше, сені біреу шақырсын, сосын сен лезде өз атыңды есіңе түсіресің, – деп марғау ұсыныс жасады.

	– Ал менің атым солай екенін қалай білемін?

	– Сен өзің–ақ сезесің! – деп мысық оған уәде береді.

	– Кеттік!

	Марғау күшікті тышқанның інінің жанында жасырынып тұрған үлкен қара мысыққа апарды.

	– Міне, осы сені шақырады! – деді марғау.

	Қара мысық күшік пен марғауға қисайып қарады да, ысылдады:

	– Тссс! Араласпаңдар!

	– Ол не істеп жатыр? – деп күшік дауыстап сұрады.

	– Ол тышқан мен мысық ойнап жатыр! – марғау одан да қаттырақ жауап берді.

	– Ал, ол кім – мысық па, әлде тышқан ба?

	Марғау Гав мысыққа мұқият қарады да, ойланып айтты:

	– Бәлкім мысық шығар.

	– Ол мысыққа онша ұқсамайды! Мүмкін ол тышқан? – деп күмәнданды күшік.

	– Меніңше ол – мысық!

	– Жоқ, тышқан!

	– Жооқ, мысық!

	– Мен мысықпын! Мысық! Мысық! – деп айқайлап жіберді ашуланған қара мысық. – Түсінікті ме?!

	Осы сәтте қара мысықтың есінен шығып кеткен тышқандар өз індерінен шығып қашып кетті.

	Мысық олардың артынан жүгірді, бірақ кеш болды. Тышқандар басқа інге тығылып қалды.

	– Сендерді мұнда кім шақырды? – деп айғайлады мысық күшік пен марғауға.

	– Кім?

	– Ешкім шақырған жоқ! – деп шындықты айтты достар.

	– Тез кетіңдер бұл жерден! Болыңдар! – деп күшік пен марғауды айқайлап қуып шықты.

	– Ол мені шақырады деп сен айтып едің, – деп мұңайды күшік.

	– Уайымдама, сені қазір анау ит шақырады.

	– Аааа! Шақырылмаған қонақтар келді, – деді түскі асын жегелі жатқан ит ашуланып.

	– Біз қонақ емеспіз! Әшейін келдік. – деді марғау.

	– Жоқ, сендер қонақсыңдар! «Шақырылмаған» дегенім, себебі мен сендерді шақырмадым.

	Күшік барлық батылдылығын қолына жинап:

	– Сіз мені шақырыңызшы, өтінемін!

	– Не? Өтініп сұрану әдепсіздік!.. Шақыруды күту керек.

	– Ал қашан оны шақырады? – деп марғау сұрады.

	– Мұндай әдепсізді.. ? Ешқашан! – деді ит.

	– Мүмкін, мені ешқашан ешкім ешқайда шақырмайды, содан мен ешқашан өз атымды есіме түсірмеймін! – деп жылап жіберді көңілі түскен күшік.

	Кенет күшік пен мысық балалардың даусын естиді. Олар «Шарик! Шарик!» деп жүгіріп ойнап жүр еді.

	– Есіме түсті! Менің атым Шарик.

	Балалар «Шарик! Шарик!» деп ойнап асыр–салып жүр.

	Ал күшік олардың арттарынан қалмай жүгіреді.

	– Бұл мен – Шарик. Шарик деген мен! Міне мен! Мен мұндамын!

	Бірақ балалар күшікті байқамады.

	Олардың бәрі аспанда ұшып бара жатқан сап–сары шарға қарап жүгіріп жүр.

	Кенет сары шар жарылды.

	 «Шар жарылды! Жарылды!» – деп балалар шыңғырып қашып кетті.

	Ал күшік қатты қорқып қалды.

	– Гав! Шыныңды айтшы, мен жарылдым ба? –күшік марғаудан сыбырлап сұрады.

	– Жоқ, жарылған жоқсың, – деді марғау Гав.

	– Сен жақсылап қарашы, – деп сұрады. – Еш жерім жарылмады ма?

	Марғау Гав күшікті айналып қарап шықты да:

	– еш жерің де жарылмаған! – деді.

	– Онда неге олар «Шарик жарылды! Жарылды!» деп шыңғырып жүрді? – деп күшік таң қалды.

	– Сен емес жарылған! Жарылған ол әуе шары, – марғау күшікке түсіндіре бастады. – Ол да сары, ал сенде сары... дақтарымен.

	– Сонда, мен басқа Шарикпін бе? – деп күшік енді түсіне бастағандай.

	– Басқасың! – деп мақұлдады марғау.

	– Бүтін Шарик?

	– Бүтін!

	– Ендеше бәрі жақсы болды! Мен бүтінмін, менің атым Шарик, есіме түсті. Ура! – деп қуанды күшік.





ЖАҚСЫ ТЫҒЫЛҒАН КОТЛЕТ




	Күшік шатырдағы марғауға котлет әкеліп берді.

	– Қарап қой, ешкім алып кетпесін. Мен шамалы аулада ойнаймын да, сосын келіп жеймін, – деді күшік.

	– Жарайды, – марғау Гав келісті.

	Марғау етті қорғап отыр. Тосын жағдайдан сақтап, котлетті торттың қаңылтырымен жауып қойды.

	Бір кезде шыбын ұшып келді, оны қуып жіберді.

	Шатырдың үстінде демалып жатқан мысық таныс дәмнің иісін сезіп қойды.

	Тырнақты қолын тесікке тығып:

	– Бәсе, қайдан дәмді иіс шығып жатыр... – деді ол.

	«Ой! Котлетті құтқару керек!» – марғау Гав ойланып қалды.

	– Менің котлетім қайда? – деп сұрады күшік.

	– Мен оны тығып қойдым! – деді марғау Гав.

	– Ал оны ешкім таба алмайды ма?

	– Уайымдама, ешкім де таппайды! – Гав нық сеніммен айтты! – Мен оны мықты жерге тығып қойдым. Жеп қойғанмын.





ШҰЖЫҚТЫҢ ЖАРТЫСЫ




	– Ас болсын! – деді марғау Гав сүйек кеміріп отырған итке.

	– Рррр! –ит тек ырылмен жауап берді.

	– Ас болсын! – деді марғау Гав қара мысыққа.

	– Рахмет, – мысық балықты жұтып жіберді.

	– Сенің андағың не? – деп марғау күшіктен сұрады.

	– Бұл ма? Шұжық! Сен де түскі ас ішейін деп жатсың ба? – деді күшік.

	– Жоқ, мен түскі ас іше алмаймын, себебі мен әлі таңғы ас та ішпедім.

	– Онда шұжықты бірге жемедік пе?

	– Сен арғы шетінен же, мен екінші жағынан жейін. Ал кездескен жер, ортасы болады.

	– Біз тез кездесіп қалдық қой, бұндай шұжықтың жартысы бар деп ойлайсың ба?

	– Енді мұның маңызы жоқ! Бәрібір де оның жейтін жері қалмады, – деді марғау.

	Алыста иттердің үрген даукыстары естілді. Үлкен ит пен кішкентай ит.

	– ГАВ!

	– Гав!

	– ГАВ!

	– Гав!

	– ГАВ!

	– Гав!

	«Жоқ, олар мені шақырып жатқан жоқ, олар әшейін үріп жатыр» – деп марғау ойлады.





ҚҰПИЯ ТІЛ




	– Мында келші! Мен бірдеңе ойлап таптым! – деп күшік марғауға айқайлап жіберді.

	– Не ойлап таптың? – деп сұрады Гав.

	– Мен құпия тіл құрастырдым.

	– Ол неге құпия? – деп таң қалды Гав.

	– Біздің сөзімізді ешкім түсінбеу үшін!

	– Жақсы ғой! – деп қуанды. – Маған бірдеңе айтшы құпия тілде.

	– Кука маркука балям барабука! – деді күшік.

	– Өте құпиялы екен, дым түсінбедім, – деп марғау күшікті мақтады.

	– Ал енді, мен саған «кука маркука» деген нені білдіретінін түсіндірейін.

	– Керегі жоқ! Айтпа. – деді Гав.

	– Неге айтпаймын? – деп түсінбеді күшік.

	– Өйткені, ол – құпия! Сондықтан құпия болып қалсын. Ешкім ешқашан ештеңені түсінбесін. Тіпті мен де. Сонда бізде нағыз құпия тіл болады.





ТҮСУГЕ ОҢАЙЫРАҚ




	Күшік шатырдағы марғауға қонаққа келіп, тілін шығарып отырды.

	– Сен не, тіліңді шығарып тұрсың ба?

	– Мен шаршадым, саған көтерілу өте биік екен. Одан да сен маған келсей. Саған оңайырақ қой.

	– Неге оңайырақ?

	– Өйткені сен жоғарыда тұрасың, ал мен – төменде. Саған қарай көтерілу керек, ал сен төменге маған қарай түсе аласың. Ал түсу үнемі оңайырақ, мінуге қарағанда. Дұрыс емес па?

	– Дұрыс. Бірақ бұл жерде бірдеңе дұрыс емес, – деді марғау.

	– Барлығы да дұрыс.

	– Тоқташы, ойлануға мұрсат берші.

	– Бұл жерде не ойланатыны бар?

	– Сенің өзің дұрыс айтпай тұрсың, түсуге оңай, бірақ менің қайтадан жоғарыға мінетінімді ұмытып кеттің.

	– Сонда да менің айтқаным дұрыс. Саған кетуге қиынырақ, бірақ келу оңай. Сондықтан сен кел.





КӨЛЕҢКЕ БАРЛЫҒЫН ТҮСІНЕДІ




	Марғау аулаға шықты да, өзінің кішкентай табандарының көлеңкесін байқады.

	– Сәлем! Сенің ойнағың келе ме? – деп қуанып кетті марғау.

	Көлеңке ештеңе демеді.

	– Сен неге жауап бермейсің? Мен сені қуайын, сен қаш.

	Марғау ауладан жүгіріп өтті. Көлеңке алдында жүгіріп жүрді және қатты жүгіріп жүр. Марғау оны ұстай алмады. Ол көршінің үйіне дейін жүгірді де, тоқтай қалды.

	– Енді, мен сенен қашамын, сен қу.

	Көлеңке артынан жүгірді, қатты тырысса да марғауды ұстай алмады.

	– Ұстай алмадың! Ұстай алмадың! – деп марғау айқайлап тоқтады, себебі өзі үйіне жетіп қалған еді.

	Көлеңке де тоқтады.

	– Кіммен сөйлесіп жатырсың? – деді күшік подъезден шығып бара жатып марғаудан.

	– Көлеңкемен, – деді марғау.

	– Көлеңке сөйлей алады ма?

	– Сөйлей алмайды. Бірақ ол барлығын түсінеді, – деді марғау.





	https://t.me/kzkitap





