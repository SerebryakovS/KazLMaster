	Тұрсынқан Əлқанұлы

	Бес жылдан кейін





	Повесть





	Қалың қар қапалақтап жауып тұрған алғашқы қыс күндерінің бірінде, аудан қалашығының тұрғындары «Жеңісқан аудандық 1-орта мектепке 40 дана компьютер, Ақтөбе жатақты мектебіне 100 мың юань ақша атапты. Аудандық партком мен үкімет бүгін сол жəрдемдерді тапсырып алу зор жиынын ашады екен» деген хабардың жетегімен топ-топ болып, аудан қалашығындағы жар дегенде жалғыз кино қоятын клубқа қарай əлде нені гуілдей əңгіме етіп, асыға кетіп бара жатыр. Кейбіреулер:

	– Бұл Жеңісқан 4-5 жылдың ішінде қалайша тез байып кетті екен? – деп тамсана таңдай қақса, енді біреулер:

	– Осы күнде кəсіп істеп байыймын деген адамға жол ашық қой, тек тəуекелге бел байласаң ғана болғаны! – дейді өз басынан өткізгендей байлау жасап. Ал, Жеңісқанның өмір жолына қанық жəне біреу:

	– Баяғыда осы Жеңісқанды «қырсық Жеңісқан», « қисық Жеңісқан» атап, 1-орта мектепке сиғызбай қуып шыққан еді, енді оның берген жəрдемін ұялмай-қызармай қайтып алады? – деп күліп қойса, оның жанында келе жатқан тағы біреу:

	– Біздің қазақ «жындының бір аяғы – сегіз, бір аяғы – тоғыз» деп бекер айтпаған ғой, бастықтардың сол кездегі кінəларын беттеріне басқалы отыр ма, кім біледі? – деп өзінше көсемсиді.

	«Расында, Жеңісқан бес жылдың ішінде қалайша бұншалық тез байып кетті? Қысқа ғана уақыт ішінде 100 мыңдап жəрдем атайтын бұншалық көп ақшаны қайдан, қалай тапты?» деген сияқты оқырмандардың сұрауына біздің бұл хикаятымыз да əзірше жауап бере алмайды. Ал, зерделі оқырманның газет-журналдар мен радио-телевизорларда əр күні дерлік беріліп жататын хабар-ошарлардан бұл сұраудың жауабын қиналмай-ақ тауып алтындығына кəміл сенеміз.

	2003 жыл





