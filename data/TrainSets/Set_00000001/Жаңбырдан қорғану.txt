Харуки Мураками

	Жаңбырдан қорғану



	 Бір романнан мынандай ойды оқыдым: дені түзу еркек әйелдермен ақша үшін жатпайды. Әрине, әрине...

	 Менің «әринем» осы оймен мүлде келіспеймін деген сөзім емес. Жәй, әшейін осындай көзқарас қалыптасқанын мойындаймын. Қалай болғанда да әлемде сондай еркектер бар екенін жоққа шығара алмаймын.

	 Жеке өзіме келсем, әйелдерге интим үшін ақша төлемеймін. Бұған дейін де төлеген емеспін, бұдан кейін де төлегім жоқ. Бұл менің қағидам емес, білгің келсе айтайын, жеке әуестігім. Дей тұрғанмен, әйелдерге интим үшін ақша төлеген еркектің дені түзу емес деп шартты түрде де айта алмаймын. Қалыпты жағдай ғой.

	 Тағы да.

	 Бәріміз қалай сылтауратсақ та, әйелді ақшаға сатып алатынымыз шындық. Әлбетте, сонау жылдары, жас кезімде мен олай ойламайтынмын. Қарапайым тұжырым, мен интим деген тегін дүние деп түсінетінмін. Күйлескісі келгендер бip-бірін табады (басқа да атауы бар ғой енді, білем), денелері қызады, кәдімгідей интим әрекеті басталады. Жас кезімде шын мәнісінде солай болатын. Оның үстіне ақшасын төлегім келсе де, ол ақшаны оған қайдан тауып беремін. Онда да, менде де соқыр тиын жоқ. Танымайтын қыздың үйінде түнеп қалатын кездерім болған. Ертесінде оянамыз, кофе демдеп ішеміз, сосын нан турап жейміз. Қызық кездер еді ғой!

	 Алайда жасымызға қарай есейгенімізге орай біз өмірге басқа қырынан қарай бастаймыз. Біздің бар болуымыз не заңдылық, бар болып қоқыс кешіп жүруіміз үйреншікті жайт, келесіде осы екеуін ажыратып қарауға болмайды. Олай дейтінім, біз не істесек те - жұмысқа бару, ұнатқан кітапты оқу, сайлауда дауыс беру, бейсбол көру, әйелдермен төсектесу – осылардың бәрі жеке-жеке шаруа ма әлде, әр түрлі аталғанымен, түптің түбінде бәрі бір-ақ нәрсе ме? Солай болса экономиканы интимге жұмсау, жоқ, интимді өндіріс аспектісіне салып, экономиканы түзеу болып шыға келеді.

	 Не десем де мен дәл қазір солай ойлаймын.

	 Мен оқыған романның кейіпкері – әйелмен ақша үшін жату дені түзу еркекке жараспайтынын қалай жоққа шығарамын. Бар айтарым, бұл талғамға сай көп нұсқаның біреуі ғана. Айтып өткенімдей күнара саудада түрлі затты сатып алып, сатып жүргенімізде, ақыр аяғында мына біз нені сатып, нені сатып алғанымызды ұмытып қаламыз.

	 Сөзбен түсіндіру қиын, менің ойымша, түптің түбінде бәрі осылай аяқталады, мағынасыз.

	 Барда отырып сөйлескен қызым осыдан бірнеше жыл бұрын танымайтын біреулермен ақша үшін төсектес болғанын қымсынбай айтты.

	 Біз Омотэсандо мен Сибуей аралығындағы заманауи бар-ресторанда отырған едік. Мұнда сорты үш түрлі француздық виски мен тіске басар ұсынады. Бapдың мраморлы үстелінің үстіне көкөніс қойылған, ал динамикадан Дорис Дэйдің «It’s Magic» композициясы шырқырауда. Мұндай орындарда дизайнерлер мен суретшілер бас қосып өнер жайлы әңгімелер өрбітеді. Осы іспеттес мекемелер о бастан болған, жүз жыл алдын болды, жүз жылдан соң да, мүмкін, бола бермек.

	 Қиып өтпек болғанымда кенет жаңбырдың себелегені – сол себепті осында отырмын. Сибуяда өткен іскер кездесуден кейін «Pied Piper»-де серуендегім келді әрі пластинка қараймын, жаңбырдың басталатынын мен қайдан білді дейсіздер. Енді-енді қас қарайған кез, сондықтан келушілер аз. Көшедегінің бәрі үлкен терезеден ап-анық көрінуде, бір саптыаяқ сырамен себелеген жаңбырдың басылғанын күтуге жайғастым. Портфелімде жаңа ғана сатып алған кітабым бар, ішім пысады деп ойламаймын.

	 Менюді аштым сорты жиырма түрлі, кілең импортты сыралар. Көзімді жұмып тұрып таңдадым да сәл кібіртіктеп фисташкиге тапсырыс бердім.

	 Қаланың ауа райы жаздың аяқталғанынан куәлік етіп тұр. Қыздар шеттерінен күнге күйген, оны өздері де біледі. Жаңбырдың ірі тамшылары шаңды шайып, әп сәтте асфальтты қара түске бояды.

	 Малынған қолшатырларын жинаған, өздері шулақай орта ішке енгенде мен Сола Беллаудың жаңа кітабын окып отырғанмын. Романы, сол әдеттегідей, Сола Беллаудың басым көпшілік романдары жаңбырлы кезде уақытты қызық өткізуге көмектесе қоймайды, ойым бөлінген сәтті пайдаланып кітаптың бетін жаптым. Фисташкиді шаға отырып, шулақайларға назар салдым.

	 Олар жетеу: төртеуі еркек және үш әйел. Жастары шамамен 21 мен 29 apaсы, сәндері келіскен шаштары үтіктелген, жұмсақ мақталы-матадан тоқылған «гавайка», бұты салбыраған шалбар, дөңгелек қара оправалы көзілдірік.

	 Олар зал ортасындағы сопақ үстелге жайғасты. Соған карағанда, оларды мұндағылар таныса керек официант виски мен мұз салынған шелекшені дереу жеткізіп, сосын менюді таратты. Олар кім, қайдан – мен білмеймін, бір білерім соны немен аяқталатыны. Жаңа жобамен танысуға немесе ескісін талқылауға келгендері сөзсіз, әуелі сылқия ішеді, сосын айтқандарын мүдірмей қайталап шығады, аяғында қол алысып тарқайды. Нюанс, қыздардың біреуі масаяды, оны бір еркек таксиге шығарып салмақ болады, қосымша, сәті түссе төсегіне сүңгиді. Классикалық сюжет, ғасырдың картинасы.

	 Оларға қараудан жалығып терезеге үңілдім. Жауынның қоятын түрі жоқ. Бұлттың қою қара түсіне қарап, аспанды қақпақпен жауып қойды ма дерсің, жаңбыр мен ойлағаннан да ұзақ құяды. Көшенің екі жағасына жиналған судың ылдиға сарылдап ағысы қатты. Арғы беттегі ескі асхананың сөресіне шыныдағы тұздалған бұршақ, кептірілген шомыр, сондай-ақ жеуге жарамды түрлі азықтар қойылған. Жауыннан бой тасалаған дәу ақ мысық фургонның астына тығылған.

	 Көшеге аз-мәз көз жүгірткеннен кейін қайтадан залға зейін салып фисташкиімді шақтым. Бір ойым кітапты қайта ашсам ба деп тұрғанда бөтен қыз қасыма келіп, менің атымды атап шақырғаны. Ол анау ортадан келген еді.

	 – Мен қателескен жоқпын ғой, рас па? – деп сұрады.

	 – Жоқ.

	 – Мені таныдыңыз ба?

	 – Жүзіне әдемілеп қарадым. Жүзі таныс сияқты, бірақ ол кім? Есімде жоғын ашық айттым. Қыз орындықты қозғалтып маған қарама-қарсы жайғасты.

	 – Негізінде-ше, мен сізден сұхбат алғанмын, Мураками мырза,– дейді ол.

	 Бәсе! Мен сол шақта бірінші кітабымды шығарғанмын, яғни бес жыл бұрын. Мынау ол кезде әлеуетті баспаханадан шығатын әйелдер журналының редакторы-тұғын, менен әдеби колонкасына сұхбат алғаны бар. Есіме түсті! Жазушы ретінндегі берген ең алғаш сұхбатым еді. Шашы ұзын, жарасымды көйлекшең еді ол заманда. Менің ойымша ол менен төрт жас кіші.

	 – Сізді танымай қалдым, стиліңізді өзпертіпсіз.

	 – Көзге ұрып тұр ма? – Жырқылдап күлді.

	 Соңғы сән үшісіне қарай шашын қысқартқан, жейдесінің түсі көкшіл-сұр, құлағына ауыр сым ілген. Жүзі сұлу, тартымды, былайша айтқанда, казіргі стилі өзіне жарасады.

	 Официантка дауыстап екі мұз салынған вискиге тапсырыс бердім. Ол мына мен қандай сортка жақын екенімді білгісі келіп, қызықты. Қызық болсын деп «Chivas Regal» дей салдым, ол табыла кетті. Ішімдіктен не қалайсың деп сұрадым. Ол мен не ішсем, соған қосылатынын жеткізді. Мен екі мұздалған «Chivas»-ты айттым.

	 – Достарының ортасынан тұрып кеткенің кері әсерін тигізбей ме? – Көз қиығымды ортадағы үстелге қисайттым.

	 – Түк етпейді,– деді ойланбастан,– әдеттегі отырыс, маңызды тақырыпты қозғап та қойдық.

	 Официант әкелген вискиді қағып салдық. «Chivas»-тың дәмін сездім, керемет.

	 – Мураками мырза, сіз білесіз бе, біздің журнал жабылып қалған.

	 Естігенім бар. Журналдың репутациясы әжептеуір болғанымен, таралу жағы көңіл тойдырмайтын, екі жыл бұрын баспахана олардан бас тартуы да сондықтан!

	 – Мені әкімшілік бөлімге ауыстырғылары келген. Ақылға сыймайды! Мен көп күрестім, ақыр сонында талабымды қабылдамады, мезі етті, жұмыстан шықтым да кеттім, - әңгімесінің басы.

	 – Жақсы журнал еді.

	 Екі жыл бұрын көктемде жұмыстан шыққан, яғни, үш жыл жүрген жігітімен айырылысқан сәтте болған жағдай. Қазбалау ерсі көрінгенімен, екі оқиға байланысты. Бір сөзбен айтқанда ол екеуі бір журналдың редакторы болған, Әлгі мынадан он жасқа үлкен, келіншегі, екі баласы бар. Ол мен ажыраспаймын деп басталғанда-ақ шегелеп түсіндірген.

	 Ол Танасиде тұрады, клубты Сэндгая қонақ үйінен бөлме жалдайды, шаршап-шалдыққанда аптасына екі-үш мәрте оңашада тынығатын орны. Олар тәуекелге бармайтын. Еркек «жүрісіне» өте сақ, тәжірибелі, анаған да сол ыңғайлы. Екеуара құпия үш жылға созылған. Редакция ұжымы олар өзара тіл табыса алмайды деген ойда. Қулық!

	 – Керемет қой? – Сұрағаны.

	 – Керемет, дедім, әйтсе де оқиға қарапайымның қасында қарапайым.

	 Журналды жабатын кезде жұмысшыларға қызметін ауыстыратыны хабарланғанша, әлгі еркек апталық әйелдер журналы редакторының орынбасары болып шыға келеді, ал бұл белгілі болғандай әкімшілік бөлімшеге ауыстырылмақ. Қыз қарсылық көрсеткен, редакторлық жұмыс беруін талап еткен, ол журналда редактор қызметінде болды ғой, оның талабы қырсыққанда орындалмаған, жауаптары бос редакторлық штат жоқ. Екі-үш жыл күте тұруын сұрапты, сосын ыңғайға қарай қайтадан редактор болуы мүмкін. Бос сөз, бос уәде. Көз алдында орнынан босап қалған қаншама редактор әкімшілікке, болмаса жарнамаға ауысып, сол жақтың қағаз басты жұмысынан құтыла алмай жүргендері, ауысуға көну өзіңді қоқысқа лақтырып тастауға жол берумен тең Бастық бір жыл күт дейді, сосын екі, үш, төрт жыл, жеме-жеге келгенде сосын сені редактор деп ешкім мойындамайды. Бұл көне қойсын ба, біле тұра.

	 Ол көңілдесіне амалын тауып өз жағына тартуын сұрады. Әлгі көмектесуге уәдесін берді, бірақ нәтиже болмайтынын бірден ескертті. Айтқаны, «Әлі анау айтқандай беделім жоқ, ол аз ба сені жақын тартқаным өзгелердің күдігін оятады. Одан да екі жылдай әкімшілік бөлімшеде жүре тұр, сосын абырой жинап алғанымда сені қасыма аламын. Түсіндің бе, осындай қадам дұрыс. Басқа жолды көріп тұрғаным жоқ»,– депті еркек.

	 – Өтірік. Ол қорқақ. Креслодан креслоға секіргеніне мәз, ал шашын иіскетіп жүрген қыз үшін саусағын да қимылдатқысы келмейді.

	 Көңілдесін тыңдап отырғанында, қыздың үстел астындағы саусақтары дірілдеген. Өз ойы: мынау да, басқалар да мені таптағылары келеді. Оған кофе құйғысы келді, айнып қалды, «ақымақпын ба сонда» деген ой кілт тоқтатты.

	 «Сенікі дұрыс», – оған күлімсірей қарап, ертесінде-ақ жұмыстан шығу өтінішін тастап, мол кетті.

	 – Сізді әңгімем жалықтырып жіберген шығар?

	 Әрең тоқтады, жұтынды, маникюрленген тырнағымен фисташкидің қабығын ашты, сүйекті сырт еткізген дыбысы менің сырт еткізгеніме қарағанда әуезді естілді. Вискиге қол жүгіртті.

	 – Жалықпадым. – Бас бармағының тырнағына көзім түсті.

	 Ол қақ жарылған қабақты күлсалғышқа тастап, дәнін аузына салды.

	 – Бұл әңгімені не үшін қозғадым, өзім де түсінбей отырмын. Мураками мырза, жай сізді көргендіктен, белгісіз себептермен өткенді еске аяғын келгені.

	 – Естелік?! – Ойпырмай.

	 Біз бар болғаны екі рет көрістік, артық әңгіме қозғаған емеспіз.

	 – Қалай түсіндірсем екен, құдды бір ескі танысымды кездестіргендеймін, бір кездері тым жакын болған... Ал қазір алыста жүрген. Әңгіменің ашығы сіз екеуіміз менің қиялымдағыдай жақын болған жоқпыз ғой. Сіз мені түсінерсіз?

	 Мен «түсінетін шығармын» деп жауап қаттым. Мен оған бар болғаны таныс персонажбын, керек болса, оның әлеміне жат ритуал. Тілім күрмеліп қалғаны сондықтан.

	 Мені ойға қалдырған сұрақ, мен осы қандай әлемге қатыстымын.

	 Қиын сұрақ. Шатаспаңыздар бұл сұрақтың оған да, оқиғаға да қатысы жоқ. Оған бұл жайлы айтқым келмеді. Жауап бере салдым: сені түсінетін шығармын.

	 Фисташкиді алып бас бармағымен сырт еткізіп ашты.

	 – Түсінсеңізші, мен кім көрінгенмен ашық сөйлесе бермеймін,– дейді ол, – біpeyre тіс жарып отырғаным осы.

	 Басымды шұлғыдым.

	 Терезенің ар жағында жазғы жауын төгуде. Қабықты саусағымен ары-бері айналдырып күлсалғышқа тастаған соң әңгімесін жалғастырды.

	 Жұмыстан босаған соң барлық таныс редактор, фотограф және штаттан тыс тілшілерге хабарласып жұмыс жоқ болғанын айтып, жұмыс табылса хабарласуларын өтініпті.

	 Бірнешеуі көмектесеміз деген уәделерін беріпті, ал басқалары дәл қазір жұмысқа шыққын келсе орын дайын деп ұсынған. Бәрінің ұсынатыны маңызы шамалы қоғамдық болмаса, қалалық, тым құрыса, сәнді киімдер катологындағы бос орындар. Әкімшіліктегі шыж-быжға қарағанда осындай жұмыс жанға жайлы, тыныш. Оған бірден екі орын табыла кетті, есебі бойынша екеуінің құлағын бірдей ұстаса онда бұрынғы табысы қалпына келмек. Ойланып-толғанып жаңа жұмысқа шығу уақытын бір айға шегеріп өзіне демалыс жариялады – кітап оқыды, кино көрді, шағын саяхаттар. Үнемделген қаражаты шамалы уақытқа тұрмыстық қиындықты сезінбеуге көмектесті. Журналда жүріп жүздескен ескі танысы стилистке соқты, шашын сән үлгісімен қысқа етіп қысқартты, оның берген кеңесімен бутик аралады, жаңа шашына сай киімдер, аяқ киім, сумка және аксесуар алды.

	 Жұмыстан босаған соң екінші күні оған әріптес-көңілдесі хабарласқан. Оның дауысын естігенде бұл тұтқаны үнсіз қоя салған. Он бес минуттан кейін қоңырау қайта шырылдаған. Тұтқаны алса – тағы да сол. Бұл жолы тұтқаны көтермеді, жәй ғана сумкасына салып замогын жапты. Үшінші мәрте шырылдамады да.

	 Еңбек демалысы ырғақты жалғасты. Алыс сапарға шықпады жол жүруді ұнатпайды екен. Оның үстіне көңілдесі тастап кеткен жиырма жетідегі әйелге селтеңдеп жүру жараспақ түгілі, ерсі. Бес күннің ішінде үш киноны тауысты, концертке барды, Роппонгиде джазға құлақ құрышын қандырды. Көптен бері окуға уақыт таппай жүрген кітабын аяқтады. Пластинка тыңдады. Спорттық кроссовки мен трико сатып алып, күніге он бес минутын жүгіруге арнады.

	 Алғашқы апта жақсы өтті. Сүйікті ісі оның үстіне жүйкені тоздыратын жұмыстың болмауы жанына жақты. Көңіл-күйі көтеріңкі болған кезде кешкі асты өзі әзірледі, сыра, болмаса вино бокалымен оңаша қалғанды жаны қалады.

	 Он күннен соң мазмұнды жалғасқан демалысы мағынасын жоғалта бастады. Тамашалағысы келетін бірде-бір киносы қалмады, пластинка тыңдауға төзімі жетпеді, музыкадан желкесі тырысатын халге жетті, оқуды айтпасақтa түсінікті – одан басы ауырады. Әзірлеген тағамдары дәмсіз. Ұсқынсыз бір жігіт қадалып қоймағандықтан, ақыр аяғында жүгіруден де қалды. Жүйкесі сыр берді, түн жарымда шошып оянатынды шығарды оған біреу алакөлеңкеден қарап тұрғандай елестейді. Қорқынышты сәтте көрпенің астында таң атқанша жатып қалтырайды, денесі тітіркенді. Тәбетін жоғалтты, күні бойы тұла бойы түршікті. Түк істегісі келмей зерікті.

	 Таныстарына қоңырау шалмақ еді. Көпшілігі оны тыңдады, ақылдарын айтты, бірақ ешқайсысының онымен тұрақты сырласуға қолдары босамады, жұмыс.

	 «Екі күннен соң жұмыс аптасы бітеді, бір жерге барып отырамыз, шыда»,– дейді олар. Несі бар, демалыстан кейін қайта жұмыс аптасы басталады, тағы да жаны күйзелетінін ол жақсы түсінеді. Әңгімешіл кыз соңғы алты жылын осындай темппен өткізген және ол депрессия уақыты калай өтетінін беске біледі. Өздері хабарласпаса бірінші болып оларды мазалағысы келмегені сондықтан.

	 Кешкісін үйде төзгіссіз жалғызсырағанда ол шырт киініп Роппонги, болмаса Аоямадағы жайлы барға барып, коктейльді сораптап, соңғы электричкаға дейін созылып отыратын. Кейде ескі таныстарды кезіктіріп жолы болатын, әңгіме соғып, уақыт өлтіретін. Жолы болмаған кезде (әрдайым солай) ешкімді кезіктірмей қайтатын. Мүлде жолы болмаған кезде юбкасының етегін электричканың орындығына тамған былазыққа былғап, жоқ дегенде таксисттердің тарапынан материалдық зорлыққа ұшырап көңілсіз оралады. Ол өзін он бір миллион халық шоғырланған мегаполисте жалғыз сезінеді.

	 Оның бірінші серігі орта жастағы дәрігер екен. Татымды, қымбат костюм киген. Жасы елу бірде екенін кейін білген. Бұл Роппонгидегі шказ-клубта омалып отырғанда ол қасына келіп жайғасыпты.

	 «Сізді шақырған кісі кешігіп жатқан сияқты? Қандай сәйкестік, менікі де солай. Олардың біреуі келгенше шүйіркелесе тұрғанға қарсы емессіз бе?» Қaрапайым, жаттанды тактикалық сылтау. Ескіден үзілмеген айла, алайда оның үнінде мейірім бар, сәл ойланқырап қарсы еместігін білдірді.

	 Бірге фортепианоны тыңдады, қыз «Jack Daniels»-тi ішті (осы барда ол әр кез осыған тапсырыс береді, бос әңгімеге салынғанда Роппонгиде өткен қызықтарды еске алды). Оның ханшайымы келмейтіні түсінікті жағдай. Сағат тілі он бірге сүйенгенде пысық «тыныш жерге оңашалансақ қайтеді» деп бағын сынап көрді. Бұл шығарып салудың қажеті жоқтығын, өз аяғымен жете алатынын айтты. Жақын маңда пәтерім бар, мүмкін түнеп қаларсын дегенді тоқ еткізді. Егер өз epкімен қаламаса, онда әлденеге күштеп көндірмейтінін де ескертті.

	 Қыз үнсіз.

	 Дәрігердің де тілі күрмелді.

	 «Менің бағам қымбат». Қалайша, қыз не сөйлегенін өзі де түсіне алмады. Ой сөзбен өрнектеліп жеңіл айтыла салынды. Айтылған сөз – атылған оқ. Қызымыз еріндерін тістеп мәжілістесіне майда кірпіктерін тікірейтті.

	 Ол жымың етіп вискиді толтыра құйды.

	 «Мақұл бағанды айт». «Жетпіс мың иен».

	 Неге тура жетпіс мың? Бұл цифрдың ештенемен байланысы жоқ. Қыз іштей жетпіс мыңды міндетті түрде айтқысы келді, болды. Мақсаты, қымбат бағаны айтып, пысықты бірден бездіріп жіберу еді.

	 «Қосымша француз мейрамханасынан кешкі ac, пысық талабына косымша көлшік қойып вискиді бір деммен қағып салды. – Ал, шықтық!»

	 – Сіз ол дәрігер дедіңіз бе? – дедім мен.

	 – Дәрігер.

	 – Саласы қандай? Қандай маман?

	 – Ветеринар. Сэтагеде ветеринар болып істейді.

	 – Ветеринар...– күмілжіп қалғаным.

	 Шынымен де ветеринарлар әйелді сатып ала ма? Несі бар, ол да мүмкін, ветеринар интимді сатып алып жүр!

	 Ветеринар интим құралын француздың кешкі атауымен қоректендірді, сосын Комиятедегі жалғыз бөлмелі пәтеріне әкелді. Ол онымен нәзік қарым-қатынасты сақтады. Дөрекілік көрсетіп, еркінен тыс жиіркенішті амалға мәжбүрлемеді. Олар еш жайлап махаббатпен шұғылданды, сосын бір сағаттай тынығып қайта кірісті асықпай. Қыз алғашқыда өзін ыңғайсыз сезініп, тырысып жатқанымен, артынша оның қоздырмалы сипасынан кейін жүйкесін босатып, ойын туралап, интимге бар ынта-шынтысымен берілді. Ол белін жеңілдеткен соң душка кірді, бұл шамалы уақыт көздерін сығырайтып жатты. Арқасының қыртыстары, санасындағы түсініксіз стрестер әп-сәтте жоғалды.

	 «Мәссаған. – Күлімсіреп жатты. – Неге бұлай? Рахатын-ай!»

	 Қыз азанғы онда оянды – дәрігер жұмысына кеткен. Үстелге конвертке салынған жетпіс мың және пәтердің кілті қойылған. Жапырақ қағазға «Кетеріңде кілтті пошта жәшігіне тастай сал» деген ескертпе жазылған. Тағы да, тоңазытқышта алма пирогы, сүт және көкөніс бар екенін жазыпты. Қорытындысы: «Егер қарсы болмасаң, тағы да кездескім келеді, ойымды қоштасаң хабарлас. Мені сол жерден бір мен бестің арасында табасың». Жапырақ хаттың қасына ит пен мысық бейнеленген визиткасы қалдырылыпты. 22-11-ге аяқталатын нөмірін көзі шалды, нөмірдің астына «Мяу-мяу, гаф-гаф» дегенді ұмытпай жазыпты. Визиткамен хатты төртке жыртып, асханадағы раквинаға салып шақпақпен өртеді. Тоңазытқыштағы азыққа саусағының ұшын да тигізбеді, ақшаны сумкасына салды. Такси ұстап, үйіне тайды.

	 – Сол жағдайдан соң мен бейтаныс еркектермен бірнеше рет ақша үшін төсектес болдым,– айтарын айтты да үнсіз қалды.

	 Саусағымды сорып, үстелде шынтақтап отырмын. Официантты шақырып, вискиді қайталаттым. Тапсырыс жеткізілді.

	 – Не жейсіз?

	 – Жоқ, рахмет. Әуре болмаңыз, шын айтамын.

	 Мұз салынған бір жұтым вискиді созбақтап отырмыз.

	 – Сұрақ қойсам бола ма? Бірақ оңай сұрақ емес.

	 – Қойыңыз. – Көздерін бадырайтқаны. – Мен сізбен бүкпесіз сырласып отырған жоқпын ба, Мураками мырза? Сіз де сырлассаңыз екен!

	 Басымды изедім, соңғы фисташкидің қабығын аши отырып:

	 – Сіз басқалардан жетпіс мың теңгеден алдыңыз ба?

	 – Қайдағы, әр кезде әрқалай, өзіме тосын цифрларды айтатынмың Ең жоғарғы баға жетпіс мың, ең азы – қырық. Мен серіктесіме сынай қарап алған соң бағаны белгілеймін. Ешкім бетімді қаққан емес.

	 – Айтарға сөзім жоқ.

	 Ол жырқылдап күлді.

	 «Еңбек демалысы» уақытысында қыз бес бейтаныс еркекпен төсектес болыпты. Олар кілең қырық пен елудің ортасындағы көңіл көтеруге тұрарлық белді еркектер-тұғын. Ол жемтіктерін ескі таныстары кезікпейтін клубтан іліп, екінші рет ол жерге аттап баспайтын. Интимнің қонақ үйде өтуі заңдылық – бөлмені еркектер төлейді. Бір жолы ғана қызға өзіне ұнамайтын киімді киюге мәжбүрлегені, қалған еркектер қиялға жол бермеген, табиғи көріністі сақтаған, ақшаны да келіскендей төлеген.

	 «Еңбек демалысы» аяқталды. Ол бәз баяғыдай демалыстан демалысқа дейін ілініп-салынып өмір кешуде. Қоғамдық, болмаса Қалалық және католог журналында анау айтқандай үлкен баспаханадағыдай бедел болмаса несі бар – есесіне өзіне қалай жүмыс істеу ыңғайлы болса солай еңбектеніп жүр. Дәл казір ол өзін бұрынғыға қарағанда бақытты санайды. Өзінен екі жас үлкен фотогрофен көңілдес, ол бұрынғыдай кім көрінгенмен ақшаға бола күйлеспейді. Жұмысы жанына жайлы, тұрмыс құру әзірге ойында жоқ. Бірақ оны екі-үш жылдан соң іске асырмақ жоспары бар.

	 – Егер солай болып жатса мен сізге хабарласамын, Мураками мырза,– деді қыз.

	 Блокнотқа мекен жайымды сызып, парақты оған жыртып ұстаттым. Алғысын айтты.

	 – Айтпақшы, интим үшін анау еркектерден алған ақшамен не істедіңіз?

	 – Ұялғаннан бетін басты, вискиді қағып салды да, былш еткізді.

	 – Сіз қалай ойлайсыз, мен онымен не істедім?

	 – Білмеймін.

	 – Банктегі жеделдетілген үш жылдық қорға салдым.

	 Күліп жібердім, ол да езу тартты.

	 – Мезгілі жеткенде мен не тұрмыс құрып үлгеремін, немесе басқа жерде жүремін – қалай болғанда да артық қаражат маған кедергі болмайды. Рас қой?

	 – Рас.

	 Залдың ортасына жайғасқандар айқай салды. Қыз теріс қарап оларға саусағын қимылдатты.

	 – Кетуім керек, мылжыңдағаным үшін кешіріңіз.

	 – Білмеймін, менікі дұрыс па, басқа ма, алайда сіздің әңгімеңіз менің қызығушылығымды оятты.

	 Ол күлімсірей орнынан тұрды. Еріндері әдемі.

	 – Құлақ салыңыз, елестетіңізші, мен ақшаңызды төлеп, сізді қойныма алып жатқым келеді дейік. Мүмкін...

	 – Сонымен? – деді қыз.

	 – Қанша cұрap едіңіз?

	 Кеудесін толтыра тыныстап, үш секунд ойланып, сосын жымыңдап айтты:

	 – Жиырма мың.

	 Қалтамнан әмиянымды шығарып бар ақшамды санадым. Жиырма жеті мың.

	 – Жиырма мың, қосымша қонақ үй, оған қоса осы жермен есеп айырысу, одан соң кері электричкаға билет – шамамен картина осындай ғой, сұмдық-ай!...

	 Ақшамның тура жетіп тұрғанын қарашы.

	 – Қайырлы түн,– дедім оған.

	 – Қайырлы түн,– деді қыз.

	 Сыртқа шықсам жауын басылыпты. Жазғы жауын ұзақ тамбайтыны белгілі. Аспанға қарадым, кұжынаған жұлдыздар. Дүкен жабылғалы қашан, мысық, анау ше, фургонның астын паналаған мысық ізім-қайым жоқ. Шалшық көшені жағалап Омотэсандоға жеткенімде қарным ашқанын сездім, балық мейрамханасына кіріп, уылдырыққа тапсырыс бердім.

	 Уылдырықты асап отырғанымда оған жиырма доллар төлеп уақытты қалай өткізбек болғанымды сағымдатып көрдім. Ойлағаным, қызбен жаман емес интим болатын еді, бірақ соған бола ақшаны ысыраптау дұрыс па?

	 Ескілікті айтсай, о-о-ой, тегін интим болған дәурен-ай, орман өртенген сәттер-ай! Кәдімгідей су тегін еді ғой, орманды өрт шалғандай...





