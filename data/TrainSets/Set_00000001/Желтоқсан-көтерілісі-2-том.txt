   «Қазақстан Республикасы Мəдениет жəне спорт министрлігі
  «Мəдениет жəне өнер саласындағы бəсекелестікті жоғарылату,
қазақстандық мəдени мұраны сақтау, зерделеу мен насихаттау жəне
 мұрағат ісінің іске асырылу тиімділігін арттыру» бағдарламасы
  «Əдебиеттің əлеуметтік маңызды түрлерін басып шығару» кіші
              бағдарламасы бойынша жарық көрді».




Ж 43      Желтоқсан көтерілісі: Көп томдық айғақ-кітаптар. /
       Құраст. – Талғат Айтбайұлы. – Алматы: «Дəуір» баспасы,
       2016.
           ISBN 978-601-217-557-8
           2-том.– 2016.– 480 б.
           ISBN 978-601-217-559-2
           Екiншi томға негiзiнен 1992 жылдан кейiнгi жарияланған
       газеттiк дүниелер топтастырылып отыр. Бұрын-соңды айтылмаған
       ақпараттар, қанды оқиға естелiктерi молынан ұшырасады. Авторлар
       құрамы да бай. М.Қозыбаев, Ə.Мəмбетов, Ш.Əлдибекұлы, Х.Қожа-
       ахмет, Г.Тойболдина, А.Тəжуітов, Ж.Ысмағұлов, А.Тасымбеков,
       Ж.Қуанышəлі, Е.Мұханғалиев, Т.Айтбайұлы, Қ.Зияш, Е.Төлеубай,
       Ж.Сəбитова, М.Қайдаров, Ə.Тінəлі, Ы.Дəуренбек, Б.Сүлейменов
       көтеріліске байланысты көзбен көргендерін, түйген ойларын
       бөліседі.
           Бұған дейiн «көтерiлiстi кiм ұйымдастырды?» деген сауал
       сан мəрте алға тартылып, соңы жауапсыз бiтетiн едi. Сөйтсек,
       оның əуелгi қозғаушысы бар екендiгiн «Жас Алаш» газетiнде
       жарияланған белгiлi қоғам қайраткерi, заңгер-ғалым, Желтоқсан-
       ның ақиқатын ашуға барынша атсалысып жүрген Сабыр
       Қасымовтың сұхбатынан анық аңғардық. Кiтап сол сұхбатпен
       үндес берiлген басқа да материалдармен кiм-кiмдi де қызықтыра
       түсерi сөзсiз.
                                                    ƏОЖ 94 (574)
                                                    КБЖ 63.3 (5 Қаз)
ISBN 978-601-217-559-2 – (Т.2)                © Құраст. Т. Айтбайұлы,
ISBN 978-601-217-557-8                        © РПБК «Дəуір», 2016
               ...Сексен алтыншы жылы желтоқсанда
           алаңға балаларды ар-намысы алып шықты.
           Есiңде болсын, қазақ ешқашан «қарным
           ашты» деп көшеге шыққан емес. Шықпайды
           да. Қазақтың намысына тимеу керек. Тидiң
           екен, ол – қара бура, тоқтата алмайсың.
           Желтоқсан оқиғасы соның бiр дəлелi.
                                     Н.Д.Оңдасынов.


                                       Манаш ҚОЗЫБАЕВ

      1986-ЖЕЛТОҚСАН: ДАҚПЫРТ ЖƏНЕ
                ШЫНДЫҚ
     Осыдан он жыл бұрын 16-18 желтоқсанда Қазақстан
астанасында болған қанды шайқас халқымыздың тари-
хына тоң-тоң болған шерi мен мұңы бар, қатпар-қатпар
сыры бар күндер болып мəңгi хатталды. Алайда осы бiр
тарихи құбылыс пердесi əлi толық ашылмай келедi. Оның
бiрнеше себептерi бар. Бiрiншiден, бейбiт демонстрацияға,
манифестацияға шыққан шын мəнiндегi реформатор
ұрпақтың өкiлдерiн қанға бөктiру процесiне қатысқандар
əлi арамызда. Екiншiден, жүйе алғашқы жылдары желтоқсан
қозғалысына байланысты негiзгi деректердi құртып үлгiрдi.
     Қазақ ССР Жоғарғы Советi Президиумының арнау-
лы комиссиясы жүрiп жатқан кезде негiзгi құжаттардың
бiрқатарын Қазақ ССР Iшкi iстер министрлiгiнiң өртеп
жiбергенi осының бiрден-бiр айғағы.
     Бiздiң пiкiрiмiздi мына құжаттар да растайды: «...iс
жүзiндегi маңызын жоғалтуы себептi, жарамдылық мерзiмi
өтiп кетуiне байланысты «Метель» операциясын өткiзу
кезiндегi iс-қимыл жоспары вх. № 1095, 27-бет) өртелу жо-
лымен жойылды. Iшкi қызмет подполковнигi А.И.Калинин».
     «Қазақ ССР Iшкi iстер министрi М. Т. Берсенев жолдасқа:
...үстiмiздегi жылдың (1990 ж. – автор) 4 шiлдесiндегi
əңгiмеден кейiн Сiздiң орынбасарыңыз Э.О.Басаров комис-
сияны қызықтыратын мына құжатты жою жөнiнде жарлық
бердi: желтоқсан оқиғаларына қатысты адамдар туралы же-
дел анықтама. Құжаттар 14 шiлдеде «iс жүзiндегi маңызын
                                                          3
жоғалтқандығы жəне тарихи əрi ғылыми құны болмау
себептi» жойылған. М.Шаханов».
    Үшiншiден, 1986 желтоқсан проблемасын зерттеуге
тарихшылар, қоғамтанушы ғалымдар əлi араласқан жоқ.
Өйткенi фактiлер жиналып, одан оқиға, оқиғалардан
құбылыс, құбылыстардан тарихи заңдылық өрбiту үшiн
уақыттық алшақтық керек. «Таудың биiктiгi алыстан
көрiнетiндiгi» сияқты оқиға алыстаған сайын оның айшық-
тары ашық көрiнедi. Жайшылықта кеудесiн соғып, менмен-
дiгiн көрсеткiсi келетiн əрiптестерiмiздiң көпшiлiгi Алматы
желтоқсаны туралы қалам тартуға келгенде күмiлжiп,
тайсақтап кететiнi тағы бар.
    Он жыл шыңынан желтоқсан қозғалысына тарихи
көзқарас қандай болмақ? Əңгiме мiне осы хақында.
    1. Желтоқсан – 1986 қалай бағаланды?
    СОКП-ның бас хатшысы М. С. Горбачевтiң өкiлеттi
елшiсi, басқарушы партияның Саяси Бюросының мүшесi
М. А. Соломенцев бастаған илеп-билеушiлер желтоқсан-
ды «ұлтшыл элементтер», «тобыр», «бұзақылар», «арам-
тамақтар жəне қоғамға жат адамдар», «қайта құруға қарсы
күштер», «маскүнем, нашақор, көргенсiз бұзақылар», «шек-
тен шыққан (махровый) ұлтшылдық», деп бағалады. 1986
жылы 18 желтоқсан күнi СОКП-ның Саяси Бюросы өзiнiң
мəжiлiсiнде «Алматыдағы оқиғаға байланысты шаралар»
туралы қаулы қабылдады. Сөйтiп, қазақ ұлтының жас ре-
форматор ұрпағының қозғалысын «оқиғаға» сайды. Амал
нешiк, бүкiл əдебиетте, оның iшiнде Қазақ ССР Жоғарғы
Советi Президиумының арнайы Комиссиясының шешiмiнде
де Алматыдағы желтоқсан қозғалысы «оқиға» болып сана-
луына, жүйе осылай жол салды, бағыт бердi. Бiрақ, СОКП
Орталық Комитетi бұл берiлген бағаға да қанағаттанбады.
1987-жылы шiлде айында қабылдаған арнайы қаулысында
желтоқсан қозғалысы «қазақтардың орыстарға қарсы
шығуы» деп, барша халыққа ұлтшылдық айдарын тақты.
Мiне, ол осылай өзiнiң əлем алдында қарабет екендiгiн та-
нытты.
    Желтоқсан қозғалысын əлемдiк деңгейге көтерiп,
демократиялық жұртшылықтың ниетiн оған бұруда
америкалық Хельсински тобының еңбегi ерекше. Бұл топ
желтоқсан феноменiн Михаил Горбачев билiкке келгелi
4
болған халық наразылығының ең бiрiншi жəне айқын
көрiнiсi деп таныды.
    Алматы желтоқсанын «толқу» деп бағалап, оқиға де-
ген терминдi тырнақшаға алып жазды. Алайда сол бiр
тырнақшаға желтоқсан қозғалысын зерттеушiлердiң ба-
сым көпшiлiгi көңiл бөлмедi. Хельсински тобы Алматы
құбылысының «Қазақстан ғана емес, бүкiл Одақ көлемiндегi
iрi тарихи «оқиға» екенiн көрсеттi. «Бұл жаңа кезең, – ол
топтың мойындауынша, – əр жерлерде күшпен басылған та-
лай толқуларды тудырды».
    Желтоқсан құбылысын зерттеуге ат салысып келе
жатқан журналист К. Табеев қазақстандық көзсiз батырдар-
ды 1825 жылы Сенат алаңына шыққан көтерiлiсшiлермен
салыстырды. Қазақ декабристерi Одақ көлемiнде ең
бiрiншi рет бел байлап, Орталықтың отаршыл саясаты мен
озбырлығына қарсы үзiлдi-кесiлдi бой көтердi, екi оқиғаның
арасы бiр жарым ғасыр өтсе де уақыт пен құбылыстардың
өз ара байланысы барлығына автор баса көңiл бөледi.
Журналист Т. Данияров желтоқсан феноменiн Одақтың
құлауына əкелген 1991 жылғы тамызбен үндеседi деп əдiл
санайды. «Желтоқсан ызғары» атты еңбектiң авторы жа-
зушы Т. Бейiсқұлов желтоқсан қозғалысын «Совет өкiметi
тұсында бұрын-соңды кездеспеген құбылыс» деп таныды.
Автор газет-журнал беттерiндегi жарық көрген материал-
дарды жинақтап, бiр ретке салды. Уытты сөзiмен, айбын-
ды үнiмен публицист өзiнiң iзбасар батыр ұрпағына деген
сүйiспеншiлiгiн танытты. Еңбектi жоғары бағалай отырып,
оның айдарына көңiл бөлгiм келедi: «Желтоқсан ызғары».
Бiздiңше «ызғар» ұғымы бұл құбылыстың сырын аша ал-
майды. Желтоқсан 1986 – алды дабыл, арты дауыл, үскiрiк
аязға ұласты, елдi түнек басты. Желтоқсан арты 1937-1938
ж. сияқты, күрескер ойшыл қауымды жаппай (тотальный)
репрессияға ұшыратты.
    Желтоқсан – 1986 iсi бойынша Қазақ ССР Жоғарғы Кеңесi
Президиумы құрған арнайы комиссия ұзақ жəне негiзiнен
жемiстi еңбек еттi. (Төрағасы жазушы М. Шаханов) Комиссия
құбылыстың қалай өрбiгенiн, тарих алдында жауапты
жандардың қылмысын толық көрсетiп бердi. Комиссия отар-
шыл жүйенiң қозғалысты қалай жазалауды ұйымдастыруда
асқан «өнерiнiң» сырын ашты. Қозғалыстың түрi ұлттық
                                                        5
болғанымен оның ұлтшылдыққа ұрынбағандығын, орыс
халқына деген өшпендiлiктiң болмағанын баса көрсетедi.
Ол желтоқсан толқуын Одақ көлемiндегi жас, əлi буыны
бекiмеген демократия мен əкiмшiл-əмiршiл жүйенiң тұңғыш
қақтығысы – деп түйiндейдi.
    Желтоқсан құбылысын Комиссия «толқу», «қақтығыс»
деп бағалады. Сөйтiп, ол америкалық Хельсински тобының
пiкiрiн қуаттады.
    Комиссия еңбегiн жоғары бағалау абзал. Ол жүйенi ай-
ыптады, желтоқсан қозғалысына көптеген деректердi жи-
нады, жаппай репрессияға ұшыраған жандардың есiмдерiн
хаттады, жарасына рухани емшiлiк еттi.
    1990 жылы 24 қыркүйекте Қазақ ССР Жоғарғы Советi
Президиумы «Алматы қаласында 1986-жылғы желтоқсанның
17-18-iнде болған оқиғаларға байланысты жағдайларға
түпкiлiктi баға беру жөнiндегi Комиссияның тұжырымдары
мен ұсыныстары туралы» қаулы қабылдады. Қаулыда
жастардың «Алматыда болған бой көрсетуi ұлтшылдық си-
пат алмағанын жəне бастапқы сатысында заңға қайшы си-
патта болмағанын атап өтедi...
    Демонстранттармен байланыс жасау кезеңi өткiзiлiп
алғаннан кейiн, жағдай шиеленiсiп, алаңдағы жастардың
бейбiт көңiл-күйiн қызбалық пен ұрыншақтық алмасты-
ра бастаған кезде, диалогқа жасалған əрекет мiнбедегi
үдеткiшке шыққан республика басшыларын тiкелей қорлау
мен бұзақылық қылықтарға ұласып кеттi. Заңға қайшы
ұрандар айтылып, тəртiп қорғау күштерiмен қақтығысу ба-
сталды, оларға тас лақтырып, машиналар өртелдi жəне басқа
бұзақылықтар жасалды.
    Партия органдарының нұсқауы бойынша жұмысшы
жасақшыларын таяқтармен, металл шыбықтарымен жəне
кабель кесiндiлерiмен қаруландыру оқиғаларға екi жақтың
ұлттық белгiсi бойынша тайталасу сипатын бердi. Мұның
өзi сол күндердегi елеулi саяси қателiктердiң бiрi болған
едi» – деп түйiндедi.
    Басқаша айтқанда, Комиссия бiр жағынан жастардың
алаңға шығуын айыптамаса, екiншi жағынан манифес-
тацияның екiншi сатысында «қызбалық», «ұрыншақтық»,
«бұзақылық жасады» деп, Жоғарғы Совет Президиумы
билеушi топтың, жүйенiң iсiн ақтауға тырысты.
6
    Қанды қырғын ұйымдастыру Жоғарғы Совет Прези-
диумының түсiнiгiнде тек қана «саяси қателiктердiң бiрiне»
айналды.
    Жоғарғы Совет Президиумы кейбiр атышулы қолы қанға
малынған, есiмi қарғысқа шалынған жауапты қызметкерлердi
атүстi жазалау арқылы елдiң қобалжу көңiлiн басты. Сонымен
«1986-жылғы 17-18 желтоқсанда Алматы қаласында болған
оқиғаларға байланысты мəн-жайларға түпкiлiктi баға беру
жөнiндегi Комиссияның жұмысы аяқталды деп танылсын» –
деп, даулы iстi жылы күйiнде жапты.
    Бұл арада Қазақ ССР Жоғарғы Советi Президиумы
өз қаулысында комиссияның мына бiр тұжырымдарына
сүйендi: «Демонстранттардың бiр бөлiгiнiң iс-қимылы
заңды тəртiп шеңберiнен жиi шығып отырды. Республика
басшыларымен сөйлесуге əрекеттер жасалған кезде демон-
странттар оларға сөздерiнiң саяси мəдениеттiктiң жоқтығын
бiлдiрiп, сабырсыздық, өрескел дөрекiлiк көрсеттi, тiптi
тiкелей қорлауға жəне бүзақылық əрекеттер жасауға
дейiн барды. Тəртiп қорғау күштерiне бағынбай, оларды
қорлады, олармен қақтығысып, төбелестi, тас лақтырып,
олардың денесiне жарақат салды. Заңсыз iс-əрекеттерге
жауапсыздықпен, арандастырушылықпен шақырулар, авто-
машиналарды өртеу, үйлердi зақымдау оқиғалары кездестi».
    Комиссия, оның төрағасы, көрнектi жазушы, қоғам
қайраткерi М. Шаханов жұмысты қиын кезеңде жүргiздi,
оларға жүйе тарапынан жасалған қысым да аз болған
жоқ. Сондықтан болар, Комиссия өзiнiң бастаған iсiнен
түпкiлiктi, баянды түрде қорытынды шығара алма-
ды. Желтоқсан «қақтығысына» бiржолата, «түпкiлiктi»
баға беремiн деп өзiне орындай алмайтын миссия арт-
ты. Өйткенi, ең соңғы бағаны уақыт, тарих берерi хақ.
Комиссия негiзiнен құбылыстың бетiнде жатқан фактiлерге
ғана көңiл бөлдi. Оның əлi талай қалтарыстан да жасырын
жатқан фактiлерi қаншама десеңшi! Ол ол ма, Комиссия өзi
анықтаған фактiлердiң кейбiрiн ақырына дейiн жеткiзiп,
бетiн ашуға батылдығы жетпедi. Мысалы, 1989 ж. 16
қарашада «Известия» газетiнде М.Шаханов өзiнiң тiлшiге
берген сұхбатында ұрыс алаңында 168 адамның өлiмi барын,
«Батыс» бейiтiнде нөмiрi де, фамилиясы да жоқ 58 мола ба-
рын хабарлады. «Соңғы 58 адам Iшкi iстер министрлiгiнiң
                                                        7
араласуымен жерленген – деп көрсеттi. М.Шаханов ССРО
халық депутаты ретiнде берiлген сұхбатында «үш адам
алаңдағы, қаладағы қақтығыстарда қаза тапты. Бұған Iшкi
iстер министрлiгi мен Мемлекет қауiпсiздiгi комитетiнiң
органдары қатысты деп ойлауға бiзде негiз бар. Желтоқсан
оқиғаларынан кейiн жыл бойы Iшкi iстер органдары фамили-
ясын, тiптi нөмiрлерiн көрсетпестен тағы да 58 адамды көмдi
деген күдiгiмiз бар» – деп тағы да мəлiмдедi. Алайда кейiн
комиссия қорытындыларында бұл деректер келтiрiлмедi.
Шамасы «М.Шаханов «өлiктi көтерер болсаң, басқа бiр
себептермен өзiң өлесiң» – деп алған аты-жөнi белгiсiз
хат комиссия төрағасын жалтарып кетуге мəжбүр еткенi
байқалады. Сөйтiп, тау мен тастан қайтпаған М.Шахановтың
да жүрегi шайлыққаны байқалады.
    Желтоқсан 1986 тек Алматы жастарының өнерi емес.
Ол «Жезқазғанда да, Қарағандыда да 60 адамнан ұсталып,
соққыға жығылды, митингiлер мен шерулер Талдықорғанда,
Арқалықта, Көкшетауда, Сарыөзекте, Талғарда, Павлодарда,
Шымкентте жəне басқа да қалаларда өттi. Олардың
қорытындылары бойынша 21 шерушi сотталды».
    Ал Комиссия болса, тек Алматы төңiрегiнен аспады.
Желтоқсанның 17, 18 күнi Алматы əуежайы ғана 80-нен
астам əскер тасыған ұшақтар қабылдады. Ал бүкiл республи-
ка бойынша жазалау экспедициясы қалай жасақталды деген
сауалға Комиссия жауап iздегенi бiлiнбейдi. Сонымен бiрге
республикалық органдар мен Москва аралығындағы шиф-
ровкалар толық қаралмағаны көзге түседi. Қалай болғанда
Комиссия жұмысының «əттеген-ай» дерлiк жақтары бар
екенi дау тудырмайды.
    Бiз бұл арада тырнақ астынан кiр iздеуден аулақпыз. Сөз
жоқ, Комиссия алдындағы негiзгi мiндетiн жүйе əлi күшiнде
болғанына қарамай орындады, ерлiк жасады, жүйенiң
халық алдындағы қылмысын мойындатты, желтоқсан
«толқуының», «қақтығысының» тарихи орны бар екендiгiн
айғақтады. Бiз бұл арада тек қана Комиссия сол қиын заман-
да еркiндiк жасай алмағанын, – негiзгi түйiндi батырып айта
алмағандығын, оған шын мəнiндегi мүмкiндiгi болмағанын,
оның объективтi себептерiн ғана айтып отырмыз.
    Желтоқсан – 1986 туралы Талғат Өтегенов пен Тойболды
Зейнəбiлов құрастырған айғақ-кiтаптардың орны ерекше
8
екендiгiн атап кету орынды. Олар екi тiлде шығарған сол бiр
жинақтар қолда бар құжаттарды бiр iзге салып, желтоқсан
қозғалысының дəйектi хроникасын жасауда ерен еңбек
еткенi даусыз.
    Алматы желтоқсан феноменiн зерттеуде Қазақстан
Республикасының Мемлекеттiк хатшысы Əбiш Кекiлбаевтың
«Жарқын бетбұрыстың жойқын беташары» (1986 жылғы
Желтоқсан оқиғаларының 10 жылдығына орай)» деген
басылымының аяқалысы, шабысы ерен.
    Мұнда ең бiрiншi рет Желтоқсан көтерiлiсiне
Мемлекеттiк дəрежеде Қазақ КСР Жоғарғы Кеңесi
Президиумының арнайы Комиссиясының шешiмiн қайта
қарауға бағытталған талпынысты көресiз. Автор мақаланың
атында көрсетiлгендей жойқын құбылыстың қырлары мен
сырларын, оның социалистiк жүйе құлау тарихындағы ор-
нын, тарихи маңызын, Желтоқсанның себеп-салдарын
ашуға ниет еткен. Ең алдымен Əбiш Кекiлбаев Желтоқсан
құбылысының тұңғыш рет статусын анықтауға iзденiс
жасағанын айту керек. Алайда, Əбекең 1986 жылғы
желтоқсанға анықтауыш ретiнде «Желтоқсан толқуы»,
«Желтоқсан оқиғалары», «Алматы оқиғасы», «Желтоқсан
оқиғасы», «Реформаторлық қозғалыс» сияқты ұғымдарды
қаз-қатар пайдаланады. Сонымен бiрге автор Желтоқсан
1916 жылғыдай «Орталықтың бiр ғана озбырлығын пай-
даланып, күллi ұлттық болмысты түгелiмен шайқап, жаңа
сапалық өреге» көтергенi үшiн «1986 жылдың Желтоқсан
оқиғасын, бəлкiм, көтерiлiс деп те пайдалануға болады» –
деп қарайды. Автор осы ойды өрбiтiп былай дейдi: «Əрине,
көтерiлiстiң классикалық анықтамасы бойынша жаппай етек
алу, көтерiлiсшiлер жағынан күш қолдану əрекеттерiндегi
ұйымшылдық жөне көтерiлiсшiлер штабының болуы,
материалдық, техникалық, əскери дайындық жасалуы
сияқты сипаттар керек. Желтоқсан оқиғасында ондай
алғышарттар болмағаны белгiлi. Стихиялығына жəне
ұйымдастырылмағанына қарамастан, салдары жағынан
өзiнен кейiнгi бүкiл бiр ұлт, бiр елдiк ауқымдағы əлеуметтiк
процестердi алдын ала анықтап бере алды. Бұл жағынан ол
көтерiлiс деуге əбден лайық. Кең ауқымдағы əлеуметтiк
қозғалыстың басталуына мұрындық болатын осындай
көтерiлiстер де бар. Сөзiмiз жалаң болмас үшiн, «Батыс
                                                          9
социологтарының беделдi өкiлдерiнiң бiрi Э.Гидденстiң
айтқанына назар аударайық. Оның анықтауынша, əлеуметтiк
қозғалыс дегенiмiз – бұл жалпы мүддеге немесе жалпы
мақсатқа ұжымдық əрекет арқылы қол жеткiзуге тырысқан
ұжымдық талпыныс. Оның кейде бұқара желпiнiсiнiң
əуенiмен кетiп, жосықтық ауқымнан ауытқуы да ғажап емес.
    ...Ал жастардың желтоқсандық бас көтеруiнде жалпы
мақсат қандай айқын көрiнсе, ұжымдық сипаты, бұқаралық
стихияның əуенiмен кетiп, шектен шыға ауажайылушы-
лықтың да орын алғаны да сондай айқын».
    Автор Желтоқсан феноменiнiң демократиялық, ұлт
азаттық реңдегi реформаторлық қозғалыстың жарқын про-
логы деп таниды. Өз ойын өрбiте келiп Əбекең мынадай
түйiн жасайды: «Қазақстандағы Желтоқсан оқиғасы одақтас
республикалардың Орталық өктемдiгiне үнсiз қарсылығына
жария сипат бiтiрдi. «Дауыл алдындағы тыныштықтың»
астаң-кестеңiн шығарды. Сырттай қарағанда мызғымастай
көрiнетiн коммунистiк идеологияның сенiмiнен бiржола
айырылуын тездетiп бердi. Осы орайда қозғалысты,
бiрiншiден, iшкi ұлттық маңызы бар оқиға (ұлттық өзiн-өзi
тану сезiмiнiң оянуы) ретiнде, екiншiден, жалпыодақтық
деңгейдегi (одақтас республикалардың егемендiгiне серпiн
берген) оқиға ретiнде, үшiншiден, əлемдiк маңызы бар
(социалистiк лагерьдiң күйреуiнiң басталуы) аса салиқалы
көп сипатты əлеуметтiк сiлкiнiс – атышулы тарихи феномен
ретiнде бағаласа да артық емес».
    Белгiлi құқыққорғаушы Е. Боннэрдiң тұжырымын қолдай
отырып, автор Желтоқсан феноменiн социалистiк жүйенiң
құлауының екiншi циклы 1986 жылдың желтоқсанында ба-
сталып 1991 жылдың желтоқсанында өзi бастау алған қалада
аяқталғанын атап көрсетедi. Сейтiп, автор қозғалысқа
халықаралық сипат бередi.
    М. Шаханов өзiнiң «Известия» газетiне берген
сұхбатында (1989, 16 қараша): «Қолға алған жұмыстың нə-
тижелi де тыңғылықты зерттелуiне жүздеген мамандар, атап
айтқанда, заң қызметкерлерi, социологтар, дəрiгерлер, демо-
графтар, экономистер, саясатшылар, прокуратура, iшкi iстер
министрлiгi өкiлдерi, мемлекеттiк қауiпсiздiгi комитетiнiң
бұрынғы қызметкерлерi, творчестволық интеллигенция мен
қоғамдық ұйымдар өкiлдерi, соның iшiнде адам құқының
10
Латвия лигасы, Адам құқы жөнiндегi қазақстандық
қоғамдық комитетi, «Невада – Семей» қозғалысы, Қазақстан
экологиясы жəне Арал, Балқаш проблемалары жөнiндегi
қоғамдық комитет, «Желтоқсан» т. б. да қоғамдық коми-
теттер мен ұйымдар, жекелеген адамдар жанашырлықпен
көмек көрсеттi».
    Егемен елдiң Президентi демократиялық жолға
түскен қауымның басында бола бiлдi. Ол Алматы, 1986
желтоқсан қозғалысына ыстық ықыласын танытты. Елбасы
Н.Ə.Назарбаев өзiнiң «Ғасырлар тоғысында» атты еңбегiнде
ол туралы былай сыр шертедi: «1986 жылғы Желтоқсан
оқиғалары қазақ жастарының сана-сезiмiнiң қаншалықты
өскендiгiн көрсеттi. Олар 100 жылға жуық уақыт бойы
халықты казармалық тəртiпте ұстап келген тоталитарлық
жүйенiң алдында бiрiншi болып айылдарын жиған жоқ.
Жастар бұдан əрi кез-келген ұлтқа тəн ұлттық мақтаныш
сезiмiн қорлауға жол бермейтiнiн өз халқының атынан ашық
мəлiмдедi».
    Желтоқсан көтерiлiсiнiң 10 жылдығына арналып,
Қазақстан астанасында 1996 жылы қарашаның 8-де өткiзiл-
ген ғылыми-теориялық конференцияға қатысушыларға
жолдаған құттықтауында Елбасы ұлы дүбiрдiң прологы
болған сол бiр бетбұрыс белестiң тарихи маңызын жоғары
бағалады: «Жастардың тоталитарлық жүйеге Қазақстан
тарихына алтын əрiптермен жазылған қарсы шығуы
делiнген онда, бiздiң халқымыздың ұлттық сана-сезiмiнiң
қалыптасуындағы, оның қазiргi əлемдегi өз рөлi мен ор-
нын қайта пайымдауындағы, шын мəнiндегi тəуелсiздiк пен
мемлекеттiк егемендiкке қол жеткiзуiндегi маңызды кезең
болды.
    Өз халқының заңсыз аяқасты етiлген құқықтарын қал-
пына келтiрудi ашықтан-ашық талап еткен қарсылыққа
қатысқандар жазалау мен қатаң қудалауға ұшырады. Алай-
да, осы оқиғаларды адамдар санасынан өшiру, бостандыққа,
демократия мен тең құқықтыққа ұмтылған қозғалысымызды
тоқтату ендiгi жерде мүмкiн емес едi. Бiрнеше жылдан
кейiн КОКП Орталық комитетiнiң қазақ халқына нақақтан
ұлтшылдық айып таққан белгiлi қаулысының күшi де жой-
ылды.
                                                     11
    Авторитарлық мемлекеттiң жария еткен бостандығы
мен iс жүзiндегi бюрократтық практикасының арасындағы
айырмашылықты өз басынан кешiрiп, еркiндiк пен ұлттық
өзiн-өзi билеу жолындағы күрес туын көтергендер ұрпақ-
тарлың iлтипатына бөленiп, санасында мəңгi сақталады».
    Проблеманың тарихнамасы елiмiз тəуелсiздiк алған
кезден кейiн Желтоқсан құбылысын зерделеуде iлгерi
басқандықты танытады. Сумгаит, Баку, Тбилиси, Вильнюс
құбылыстарының тарихы жабулы түрiнде жатқан кезiн-
де қазақ сахарасындағы бұл бiр талпыныс елiмiздегi
демократиялық бағытта дамуымыздың айнасы болса керек.
    Алматы. 1986 жылғы Желтоқсан – сырлы құбылыс. Қозға-
лыс тоталитарлық жүйеден тəуелсiздiк алуға бет бұрған ел-
дiң тарихының бiр аумақты, маңызды белесiн қамтиды. Ол
бiр ғана 1986 жылдың астанадағы үш күндiк оқиғаларынан
тұрмайды, ол бүкiл жүйенiң дағдарысы, тоталитарлық жүйе
мен балғын демократияның алыс-жұлысы, ескi мен жаңаның
күресi, ұлт-азаттық қозғалысының жаңа сатыда қалыптасу,
өрбу сəтi, оның қозғаушы күштерiнiң шабысы мен табысы,
қуанышы мен трагедиясы сияқты келелi проблемалардың
диалектикалық ұштасып жатқан əрекеттер мен қарекеттерден
тұрса керек. Ендеше, қозғалыс кең, хронологиялық аумақты
тарихи процесс, бiз сол қозғалыстың (1986 – 1991) тек қана
алғашқы сəтiн 1986 – желтоқсанның үш күнi туралы сөздi
əрi жалғастырмақпыз.
    Сонымен 1986 жылы желтоқсанда не болды: «Оқиға ма,
құбылыс па», «толқу ма», «қақтығыс па», «наразылық демон-
страциясы ма, манифестациясы ма», «орысқа қарсы шығу
ма», «бұзақы, нашақор жастардың əлегi ме», «ұлтшылдық
па, əлде ұлтжандылық, ұлтын сүюшiлiк қозғалысы ма?»,
«бунт па», əлде «көтерiлiс пе?» – он жыл iшiнде қозғалыстың
сыры, мəнi, қозғаушы күшi, тарихи маңызы ашылмай келуi
ең алдымен, осы сауалға жауап беруге байланысты екендiгiн
мойындар кез жеттi, ағайын!

              II. Қозғалыстың сипаты,
      Желтоқсан көтерiлiсiнiң қозғаушы күштерi
   Желтоқсан 1986 – халықтың жас ұрпағының ұлттық
қозғалысы. Ол айдарына қарғыс таңбасы басылған М. Гор-
бачевтың «Қайта құру» бағдарламасын шын мəнiндегi
12
жаңғырту заманасы екен деп алданған ұлттың жас өкiлдерi
едi.
     Желтоқсан қозғалысы қаһарлы да қасiреттi үш күн
кезiнде бiрнеше сатыдан өттi.
     Бiрiншi саты желтоқсанның 16-сынан 17-сiне қараған түнi
Қазақ КСР Мемлекеттiк қауiпсiздiк комитетiнiң деректерi
бойынша, сол күнi түнi қаланың алты оқу орындарының
жəне С.М.Киров заводының 8 жатақханаларында, театр
көркем өнер институтының 12 студенттерi «арандатуға
бағытталған iрiткi салу жұмысын жүргiздi». Олар «жа-
старды шеру (манифестация) жасауға көндiрдi, арандатуға
бағытталған ұрандар мен плакаттар даярлап, көшеге алып
шықты». Ол бiр түнде болған қимыл-əрекет 1979 жылы
маусымда Ақмолада (Целиноградта) немiс автономиясына
қарсы өткен акцияны ерiксiз көз алдыңа əкеледi...
     Желтоқсанның 16-сынан 17-сiне қараған түнi толқу
Ақмоладағы сияқты студент, жұмысшы жастардың
жатақханаларында басталды. Ақмолада түнде жазылған
транспоранттармен Алматыда сол түнгi жазылған транс-
поранттар үндес, тiптi кейбiрi сол күйiнде қайталанады.
Желтоқсанның 17 күнi таңертең Алаңға толқын-толқынымен
жиналу əдiсi де Ақмола оқиғасымен үндестi. Қалай болғанда
да сол бiр түнгi процестiң басталу, өрбу динамикасын
қалпына келтiру Желтоқсан тарихының ең бiр қиын сəтi
екендiгiн мойындау керек.
     Желтоқсан қозғалысының сол бiр түнi жастар үшiн
толқу, тербелiс, үмiт кезеңi болатын.
     Көтерiлiстiң екiншi сатысы желтоқсанның 17-сi сағат
7-8-ден 18 сағатқа дейiнгi кезең, бұл 200-300 адамдық
шағын митингiлерден мыңдаған адам қатынасқан
митингiлер, наразылық демонстрациясы, шеруi, демон-
странттар мен комсомол, партия басшыларының, жоғары
оқу орындарының ректорлары мен декандарының, билiк
əмiршiл күштердiң өкiлдерiмен диалог болған кезең. Бұл
əмiршiл-командалық жүйе мен жас балғын демократияның
бетпе-бет бейбiт жүздесу сəтi, арбасу кезеңi. «Ленин идеясы
жасасын», «Да здравствует ленинская национальная поли-
тика», «Советтiк Қазақстан жасасын», «Бiз, қазақ, ежелден
еркiндiк аңсаған», «Ұлт саясатының лениндiк принциптерiн
сақтауды талап етемiз!», «Ешқандай ұлтқа артықшылық
                                                         13
берiлмесiн!», «Каждому народу – своего вождя» деген жа-
стар алып шыққан түбегейлi көкейкестi ұрандар былай алып
қарағанда марксизм-ленинизмнiң қағидаларынан туған едi.
Ол шындығында iс пен теорияның арасындағы алшақтықты
жоюға бағытталған-ды. Мiне, мұндай демократиялық
қойылған ашық та айқынды, айшықты да ұрандар асты-
на реформатор жастар топтасты, олардың қатары 200-300
адамнан он мыңға өстi. Ал америкалық Хельсинки тобының
деректерi бойынша наразылық жасаушылар қатары 30 мыңға
дейiн жеткен. Ал Жоғарғы Кеңес Президиумы Комиссиясы
демонстранттар қатары түске қарай 5000 адамға жуықтады
деп жобалайды. Комиссия қозғалысқа қатысқан адамдардың
айтуымен алаңдағы адам кешкi сағат 6-да 15 мыңға дейiн
жеткен деп шамалайды. Бiздiңше, көше-көше бойымен
жүрген сəттерiнде демонстранттар қатары бiрнеше есе өстi.
Өйткенi, көше бойына шыққандар да өздерiн демонстрант-
тар қатарында санады, iштей жылылық танытты, еркiндiк
аңсаған ұлдары мен қыздарына сүйсiндi.
     Көтерiлiстiң екiншi сатысында болған оқиғаларға
зерттеушiлер əртүрлi көзқарас бiлдiредi. Осы бiр жүйемен
көтерiлiсшiлер бетпе-бет келген сəтте тепе-тең диалог болмау
себебiн жастарға артушылық жиi кездеседi. Шындығында,
билеушi топ Алаңға шығушыларымен, бiрiншiден, өздерiн
тең санаған жоқ. Жастарды салған жерден экстремистер деп
қарады. Екiншiден, диалогқа бетпе-бет кездескен екi жақ екi
тiлде сөйледi. Бiрi билеушi жақ, тек жастарды Алаңнан тара-
тып, «тəртiпсiздiктi» тез жоюды көздедi. Ал көтерiлiсшiлер
Орталықтан ұлы державалық өктемдiктен жүргiзiп отырған
саясатты қайта қарауды талап еттi. Ендеше, диалог болуы
мүмкiн емес едi. Комиссияның төрағасы Мұхтар Шаханов
өзiнiң бiр сұхбатында осы бiр ситуация туралы былай деп
əдiл түйiндейдi:
     «Тарихта тiптi үлкен соғыс өртi тұтанғалы тұрған сəтте
екi жақтың ақылды, өрелi азаматтары жүйелi сөзге тоқтасып,
тарқасқан мысалдар аз емес.
     Алысқа бармай-ақ өзiмiздiн дана билер, көсем хандардың,
көнекөз қарттардың басуымен талай дау-дамай бейбiт жол-
мен шешiлiп келгенiн еске алсақ та жеткiлiктi. Сондықтан
Желтоқсан оқиғасын да ушықтырмай шешуге əбден болар
едi.
14
    Рас, жастардың алаңға жиналу мақсатын бiлмей жа-
тып милиция, əскер күштерiн асығыс шақырғанымен, ре-
спублика басшылығы демонстранттармен диалог жасауға
тырысып көрдi. Бiрақ, ол ешқандай нəтиже бермедi. Неге?
Себебi, мiнберге шыққандар қазақша сөйлегенiмен, екi жақ
екi тiлде əңгiмелескендей болды, бiр-бiрiн түсiне алмады.
Шығып сөйлеген басшылар бұлайша жиналудың ақылға
сыймайтындығын жəне заңсыз екендiгiн қайта-қайта еске
салып, тарқауды талап еттi. Демонстранттардың өкiлдерiне
жағдайды Орталық Комитетте, болмаса басқа «тыныш»
ортада түсiндiрудi ешкiм де қажет деп таппады. Орталық
Комитеттiң Пленумының шешiмiн талдау iшкi партиялық iс
мүмкiн емес деп саналып, демонстранттардың саяси шешiмдi
түсiндiрудi талап ету жəне халықтың атынан сөйлеу право-
сы мойын-далмады. Ондаған жылдар бойы əмiршiл-əкiмшiл
басқару жүйесiне етi үйренiп кеткен ескi аппарат қайта
құрудың ұшқындары алдымен жеткен жастардың саяси
талап-тiлегiн түсiнгiсi келмедi. Мұндай жағдайда халықпен
жұмыс iстеудiң нақты əдiс-тəсiлдерiн бiлмегендiкпен, «еске
түскенi» ескi əдiс – күшпен басып тастау ғана болды. Сол
кездiң өзiнде жастардың жаңаша ойлауы, азаматтық сана-
сы, үлкендерден көш iлгерi озып, республика басшылығына
оның экономикасы, мəдениетi, тарихынан хабарсыз адамды
отырғызуға болмайтындығын дəлелдеуге тырысты. Бiрақ, ол
кезде күш тең емес едi. Милицияның сойылы мен солдаттар-
дың сапер күрегi, партаппараттарының шылауында тырп ете
алмаған заң органдарының күшiмен демонстранттар тек са-
яси жеңiлiс тауып қана қоймай, соңынан əртүрлi жазаға тар-
тылып, заңсыз қуғындауға түстi».
    Үшiншiден, бейбiт пиғылдағы жастардың шеруiне
«бұзақылық» сипаты бiрден таңылды. «Балалар бақшасын
қиратты», «Балалар əлемiн» талқандады, «орыстарды ұрды»
деген өсектер жастарға провакациялық əдiстермен таңылды.
Сөйтiп, жүйе бiрден күш қолдануға сынықтан сылтау iздедi.
Төртiншiден, жастар арасына «тiс қаққан», «əккi» қулар
жiберiлдi, мiне, солар қызба жастарды провакация жасауға
итермеледi. Тастүйiн ұйымшылдықты көрсеткен шерушiлер
Алаңға келiп шашырағанда көтерiлiс лидерлерi шашыранды
қимыл-əрекеттерге ықпал жасай алмай қалды.
                                                       15
    Желтоқсан қозғалысының III сатысы бұл баррикаданың
екi жағындағы күштердiң арбасудан алысуға, текетiрестен
сүзiсуге, жұлысуға ұласуы, қозғалыстың бунта-стихиялық
көтерiлiске айналу сəтi, жүйенiң қарулы жазалаушы
отрядының күш жұмсап, наразы топты ерiксiз қорғаныс
жасауға, күшке күштi қарсы қою кезеңi. Бұл 17 желтоқсанның
18 сағатынан 18 желтоқсан күнi болған 3 штурм, 20-дан
астам текетiркес кезiнде қарулы күштiң (29 қыркүйек,
Алматы. 1986. Желтоқсан. Айғақ-кiтабы) саперлық шағын
күректерiмен, темiр шыбықтарымен Алаңдағы бейбiт
халықты дүрелеуi, жастардың айбат шегу, көше тастарын,
қабырғаға жапсырылған мрамор плиталарымен, таяқпен
қорғаныс жасауынан тұрады.
    Жүйе жазалау армиясын жасақтады. Осы уақытқа дейiн
оларды «усмирители» – «жуасытушылар» деп қарап келiндi.
Шындығында олар «жазалаушылар» – «карательдер»
едi. Жазалаушылардың қатары американдық Хельсинск
тобының шамалауынша 50 мың əскерден (армия жəне iшкi
əскер), 20 мың милиционерден құралған. Тоқтар Бейiсқұлов
Алаңда 50 мың əскери адамдар, 20 мың милиционерлер,
16 мың жасақшылар болды деп көрсетедi. Ал М. Шаханов
бастаған Комиссия 5700 əскерi бар Алматы гарнизоны,
ССРО Iшкi Iстер министрлiгiнiң арнайы əскерi – 5449 əскер
бөлiмi (ə/б), Алматыдан 7552 ə/б, Қаракемерден (Алматы об-
лысы) 6654 ə/б, Фрунзеден əкелiнген 5450 ə/б, Ташкенттен
3408, 5452, Челябiден 5426 ə/б, Новосiбiрден 5427 ə/б,
Уфадан 5424 ə/б, Свердловскiден, Тбилисиден келген 2169
адам, жұмысшылар жасағы 10 мыңнан 15 мыңға дейiн, бар-
шасы 19 мыңнан 24 мыңға дейiн қатысты, – деп көрсеткен.
Бұл арада түсiнiксiз бiрнеше жайлар бар. Алаң үш шеңберлi
құрсаумен қоршалғаны даусыз. «Жасақшылар» екiншi
шеңбер 16 мыңнан 20 мыңға дейiн. Ал Алматы гарнизоны
5700 əскер болса, сырттан əкелiнген əскер саны он мыңға
жуықтауы керек. Алматы əуежайында iстеген азаматтың ай-
туынша, 17 желтоқсан күнi астанаға 80-нен астам ұшақтар
келiп қоныпты. Орта есеппен əскери транспорт ұшақтары
70-80 адам алатын көрiнедi. Ендеше, Комиссия деректерi
сырттан келген жазалаушы экспедицияның санын 2-2,5 есе
кемiтiп отыр. Комиссияның жүйе даярлаған, жан-жақты
тексерiлмеген деректердi алып, соны шындыққа сайып
16
тұрғаны анық байқалады. Жастарды үш қатар қоршап тұрған
жазалаушылардың əр шеңберi 20 мыңнан кем болмағаны
байқалады.
    Жазалаушы армияның бiр қанаты «жасақшылар».
Москваның жiберген көк тұқыл губернаторы Г.Колбин орыс
жұмысшыларының қолына ұшы iстiк аюға аңға шығатын
айыр темiрлермен, кабельдермен қаруландырды. Кейiн осы
бiр қарулар суретке түсiрiлiп, демонстранттардың «қаруы»
ретiнде елге көрсетiлдi, тергеу жұмыстарында «нақты
айғақ» ретiнде пайдаланылды. 23 желтоқсанда Қазақстан
Компартиясы Орталық Комитетiнiң Бюросында арсыз М.
Соломенцев:
    «...Ұшы өткiрленген бұндай темiр кесiндiлерiнiң бiр
ұшына қолдан түспеу үшiн iлгек жасалынған. Онымен адам-
ды бiр ұрып-ақ өлтiруге болады. Барып тұрған жауыздық
қой. Оларды жасау үшiн уақыт керек» – деп тексерiс ор-
гандарында өздерi жасаған қылмысты жастарға аударудың
амал-айласын көрсеттi. Екiжүздi қанiшер-палач екендiгiн
М.Соломенцев осылай тағы да танытты.
    Адам аулауға шыққан қаражүздiктердi келiмсек
Г.Колбин ұялмай-қызармай «жасақшылар» отряды деп
атады. Сөйтiп ол көтерiлiске қатысқан қазақтарға орыс
жұмысшыларын қарсы қоюы ұлтшылдықтың ең барып
тұрған шыңы едi. Бұл 1905-1907 ж. патша охранкасы құрған
қаражүздiктер – черносотенцы сияқты принциппен құрылуы
Г.Колбиннiң охранка тəжiрибесiн жақсы бiлетiнiн көрсетсе
керек. Ал қаражүздiктер болса еврей қырғынын, армян-
түркi халықтары арасындағы қақтығыстарды қолдан аран-
дату арқылы ұйымдастырғаны, ұлтаралық өшпендiлiктi
қолдан жасағаны белгiлi. Қазақстан тарихында орыс-
казактардың қолына қару берiп, 1916 ж. азаттық соғысына
шыққан халықты патша өкiметi қан-жоса қылғаны бар емес
пе? Онда казак-орыс жасақшыларына Жетiсудың губернато-
ры, Түркiстан уалаятының генерал-губернаторы, Түркiстан
Эпархиясы батасын берiп, христиандардың мұсылмандарға
қарсы соғысын жариялаған-ды. Сөйтiп ол тек қана
ұлтшылықтың ғана емес, дiни соғыс сипатын көрсеткен-дi.
Қалай болса да Орталық, оның бiрден-бiр өкiлi көк-тұқыл
Г.Колбин патша заманасының ұлт саясатының ең жексұрын
түрiн осылай жандандырды. Мұны бiз түгiл, бiздiң болашақ
                                                     17
ұрпақтарымыз бiлуi абзал. Амал нешiк, зерттеушiлер, оның
iшiнде аты шулы Комиссия да жазалаушы отрядтың осы бiр
сипатына көңiл бөлмедi.
    Жазалаушылар қатарының 7%-i қазақ. Ал Iшкi iстер
əскерiнiң милиционерлерiнiң саналы тобы iштей күреске
бел байлаған жастар жағында болды. Кейбiр жерде ұлттық
принциппен бөлiнген жазалаушылар арасында қақтығыстар
болды. Автобусқа мiнгiзiп алып бара жатқан жастарды қазақ
милиционерлерi қалтарыста шығарып жiбергенi туралы
деректердi ел аузынан да жиi естуге болады. Жастар арасын-
да арандатушы «жансыздар» көп болды, олардың кейбiрi
орысқа ұрандар тастады. Елiрiп қызған жастардың кейбiр
тобы жатақханаларға, аудиторияларға баса-көктеп кiрiп,
күшпен жастарды көшеге шығарды. Бұл жағдай билеушi
топтың қолында желеу болды, олар зорлық-зомбылықты,
ұрып-соғуды, мертiктiрудi үстемелеп жасауға əкелдi. Жаза-
лаушылар көшеде бейсауыт келе жатқан қазақтарды ұстады,
аулаларда ойнап жүрген жасөспiрiмдердi машиналарға тиеп,
дүре соғатын, жазалайтын, не айыптайтын пункттерге тасы-
ды. «Ұлттық белгiмен адамдарды аулау» етек алғанын Қазақ
ССР Мемлекеттiк Қауiпсiздiк комитетiнiң төрағасы генерал
В.М.Мирошник кейiннен мойындады.
    Қалай болғанда да жүйе, оны СОКП-ның саяси
Бюросының мүшесi М.А.Соломенцев бастаған, М.Горбачев
қостаған басқарушы тобы бейбiт демонстрация мен ма-
нифестацияны «қууға», «алаңды тазалауға» емес, қанды
шайқасқа, қантөгiске даярлағаны күмəн тудырмайды.
    Жазалаушылар «Метель-1986» атты əскери операцияға
даярланды, ол жаумен емес, өз халқын жау еткен ол өз
халқына қорқау қасқыр болып шапты.
    «Комиссияның» шешiмiнде осы бiр басы ашық, анық iстi
«в 18.00 по приказу Князева Г.Н. солдаты в касках со щита-
ми и дубинками начали разгон демонстрации», «в течении
вечера (4-4,5 часов) прошло около 20 «волн» оттеснения –
вытеснения», «в 23.30 – 24.00 проведена операция по разго-
ну демонстрантов с применением малых саперных лопаток,
дубинок, служебных собак» – делiнген. (Қараңыз: Заключа-
ет комиссии Президума Верховного Совета КазССР по
окон-чательной оценке декабрьских событий 1986 года в
Алма-Ате и других областей Казахстана», с. 12-13).
18
    Шынында да, «оттеснения – вытеснения», «разгон» де-
ген ұғымға жазалаушылар қандай мəн бергенiн айту керек
емес пе едi. «23.00 – 0.45 жастарды алаңнан шығаруға
байланысты операция. Күректер, тоқпақтар, иiсшiл иттер
қолдана бастады. Қуу, таратудан соң қар үстiнде азаматтық
киiмдегi 150-ден астам адам қалды» – дейдi Комиссия
өзiнiң қорытындысында. Ал егер 150 адам ұрыс алаңында
серейiп жатса, қалай «жастарды алаңнан шығаруға байла-
нысты операция» болады? «Қуу, таратудан соң» 150 адам
не өлiп, не мертiгiп, жаралы болып, қансырап жатса қалай
ол жастарды «тарату» операциясы атану керек? Сөз жоқ,
бұл қанды қырғын, жастарды апатқа ұшырату операциясы,
бұл этноцидтiң сойқан түрi. «Коммунизм», «социализмнiң»
қасиеттi идеяларын жамылып, тағылық көрсеткен озбыр,
жендет империяның əккi iсi.
    Мен бұларда Комиссияның пайдаланған құжаттарының
ықпалында қалып, тебiренту аясының тар болғанына қын-
жылыс бiлдiргiм келедi.
    Комиссия сол қаһарлы да қасiреттi екi түннiң хроника-
сын былай қалпына келтiредi.
    «Жастардың алғашқы топтары 17 желтоқсан күнi
таңертеңгi сағат 7-8-дерде ұзын саны 200-300 шамалы адам
Орталық Комитет пленумының шешiмiне қарсылықтарын
бiлдiретiн ұрандармен Қазақстан Компартиясы Орталық
Комитетi үйi алдындағы алаңға жиналды.
    Қазақстан Орталық партия комитетiнiң келiсiмi бойын-
ша алаңды тəртiп сақшыларының жəне iшкi əскерлердiң
күшiмен қоршап ұстауға шешiм қабылданды.
    10 сағат 30 минутта Алматы гарнизоны бойынша № 1
жауынгерлiк əзiрлiк жарияланды. Темiр жол вокзалдары мен
аэропорт жабылды. Шеруге шығушылардың араларына ба-
рып, түсiнiк жұмысын жүргiзу қажет деп табылды.
    Демонстрация бейбiт саяси қарсылық тұрғысында бола-
тын. Жұртшылық Г. В. Колбинның сайлануына риза емес-
тiктерiн бiлдiрдi, өз алдарына Д. А. Қонаевты шығаруды
талап еттi, өмiрдiң ауыр əлеуметтiк жағдайларын, тұрғын
үй алудың, жұмысқа тұрудың қиындықтарын, ана тiлiнiң
қолданылу ауқымының тарылып бара жатқанын ай-
тып, ренiштерiн бiлдiрдi. Адамдар қолдарына Лениннiң
портретiн ұстап, халық əндерiн айтып, қарусыз жүрдi. Басқа
                                                       19
халықтарға қарсылық байқалмады, мемлекеттiк құрылысқа
нұқсан əрекеттер болған жоқ.
    11 сағат 30 минутта шерушiлер алаңнан шығып,
қала көшелерiне бағыт алды. Колонналарды, Iшкi iстер
министрлiгiнiң жəне олардың бөлiмдерiнiң қызметкерлерi
алып жүрдi.
    13 сағат 30 минутта демонстранттар шеруi жол
бойындағы автомобильдерден қойылған бөгеттерден өтiп,
алаңға қайта оралды. Олардың саны 1400-ден 5000 адамға
дейiн жеткен едi. Ол кезде алаңға қала көшелерiндегi шеруге
қатыспаған, демонстранттарды қызықтаушы жүргiншi жа-
стар жиналып қалған. Бейбiтшiлiк көшесiн бойлай ҚазМУ
қалашығы жақтан үлкен жастар колоннасы шықты...
    Алаңды қоршап алып, ешкiмдi шығармай, ешкiмдi
кiргiзбей ұстауға бұйрық берiлдi. Алаңға бет алған
демонстранттардың жаңа топтары қоршауды бұзып кiрiп,
қақтығысулар басталды. Қоршаудың iшiндегiлерi сырт-
тан жаңадан келгендердiң бұзып кiруiне көмектесiп, арада
қайшылық туды.
    Iшкi iстер министрi Власов СОКП Орталық Комитетi
Саяси Бюросының келiсiмiмен Алматыға елiмiздiң сегiз
қаласынан iшкi əскерлердiң арнаулы бөлiмдерiн əкелуге
бұйрық бердi.
    Алаңға əскери бөлiмдер əкелiндi. Киiм үлгiлерi
темiрсауыт, темiр қалқан, резеңке қолшоқпар. Екi арнаулы
машинаға түтiндеткiш қорапшалар, белгi беру ракетала-
ры, көзiңнен жас парлататын «Черемуха» газы, соғыс па-
трондары сияқты арнаулы керек-жарақтар тиелген. Əскери
бөлiмнен iзшiл-қызмет иттер бөлiмшесi де жеткiзiлдi.
    15 сағат пен 17 сағатқа дейiнгi аралықта мiнбеге
Қазақстан Компартиясы Орталық Комитетiнiң Бюро
мүшелерi шығып сөйледi. Олардың жастарды таратуға
шақырулары айқай мен ысқырықтың астында қалды.
Мiнбеге қарай қар қиыршықтары, мұз кесектерi ұшты.
    Демонстранттар мiнбенi қорғаушы солдаттар мен
курсанттарға тiл тигiздi, бас киiмдерiн ала қашты. Милицио-
нерлер тобырдың белсендiлерiн қолға түсiре бастады, тобыр
оларды құтқарып қалуға ұмтылып, ұрыс-керiс басталды.
    Солдаттар берiлген бұйрық бойынша оларды алаңға
қарай ығыстырды, тобырдағылар солдаттарды таспен, кесек
20
топырақпен, үй қаптауыш мəрмəр сынықтарымен атқылап,
адамдар жараланды.
   17.00 сағатта алаңға ССРО Мемлекеттiк қауiпсiздiгi
комитетiнiң сапер күректерiмен қаруландырылған Алма-
тыдағы жоғары курсант-шекарашылар училищесiнiң саны
600 шамалы құрамы келiп жеттi. Шекарашы-курсанттардың
Алматыға əкелiнуiне бұйрықты Қазақ ССР Мемлекеттiк
қауiпсiздiгi комитетiнiң төрағасы Мирошниктiң өтiнiшi бой-
ынша ССРО Мемлекеттiк қауiпсiздiгi комитетiнiң төрағасы
Чебриков бердi.
   18 сағатта Қазақ ССР Iшкi iстер министрi Князевтың
бұйрығы бойынша темiр қалпақ киiп, қолдарына қалқан
ұстаған солдаттар демонстранттарды резеңке қолшоқ-
парымен ұрып, алаңнан қуалай бастады. Адамдар тұс-
тұсқа қашты, бiрiмен-бiрi сығылысып, басып-жаныштал-
ды, тобыр жан ұшыра қорғанып, ағаштарды сындырды,
ғимараттардың қабырғаларындағы қаптауыш мəрмəрларды
талқандады. Əскерлерге қарай ағаш кесiндiлерiн, тас
кесектерiн лақтырды, «жедел жəрдем» машинасы екi жақтың
жараланғандарын тасымалдаумен болды. Мiнбеге бiрiнен
соң бiрi көтерiлiп, Камалиденов, Елемесов, Басаров сөз
сөйлеп, жиналғандардың тезiрек тарап кетулерiн өтiндi, бол-
маса күш қолданылатынын ескерттi. Митингiге шығушылар
мен правоқорғау органдары қызметкерлерi арасындағы
жұлыс-керiс қиян-кескi төбелеске ұласты.
   21.00–22.00 сағаттарда алаңға арнаулы құрал-жаб-
дықтармен əкелiнген машиналар лақтырылған тастың
астында қалып, қорғаушылары қашып құтылды. Арнаулы
құрал-жабдықтар алаңдағы жұртшылықтың қолына түстi.
   22.00 сағатта Iшкi iстер министрлiгi өрт сөндiру
басқармасының бастығы полковник Абдулманов алаңнан
халықты қуып шығу үшiн өрт сөндiргiш машинаны пайда-
ланылсын деген бұйрық алды. 20 машина лафеттi ұңғыдан
су шашып, жұртшылыққа қарай лап қойды. Қалың тобыр
машиналарды таспен атқылады, соның нəтижесiнде 30 өрт
сөндiрушi жарақат алды.
   23.30–24.00 сағат аралығында демонстранттарды кiшi
сапер күректерiмен, резеңке қолшоқпарлармен ұрып-соғып,
қызмет итiне талатып қуалау операциясы жүзеге асырыл-
ды. Операция аяқталған соң алаңда асфальт үстiнде қанға
                                                        21
бөгiп құлап жатқан адамдар машиналарға тиетiлiп əкетiлдi.
Алаң тазарды. Жақын маңдағы көшелерде, үйлердiң кiре
берiс алаңқайында, жатақхана айналасында бас сауғалап
жүргендердi итпен қуып ұстап, жазалау жалғаса бердi».
(Комиссия қорытындысынан).
    Бұл деректерден қандай қорытынды жасауға болады?
    1. «Метель-1986» операциясы «демонстрацияны дүр-
кiретiп тарату», «ығыстыру – итерiп тастау» операциясы
емес. Бұл ойластырылған, билiк пирамидасының барша са-
тысымен келiсiп жасалған мемлекеттiк дəрежедегi əскери-
саяси авантюра деп бағалау орынды;
    2. Комиссия көрсеткендей, «Метель-1986» операциясы
«жалпылама тəртiпсiздiкпен», «тобырмен» күрескен жоқ,
ұлттық еркiндiктi аңсаған, оның өзiн-өзi билеу құқын талап
еткен реформаторлар ұрпағына ашылған жазалау қырғын.
Ал ол қанды қырғынды бастау үшiн жазалаушылар демон-
странттар қатарына сыналап кiрiп, олардың жетекшiлерiн
ұстай бастады, «ығыстыру», «итерiп тастау» толқындарын
ұйымдастырып, жастарға қол жұмсап ызаландырды, на-
мысына тидi. Сөйтiп авантюра арқылы қарусыз жастарды
қорғанысқа мəжбүр еттi: демонстранттардың қолына тас,
мрамор сынықтарын алудан басқа амалы қалмады. Қорғаныс
барысында олардың арасындағы жансыздар да жазалаушы-
лар қару жұмсауға мүмкiндiк жасау үшiн шектен шыққан
қимыл жасауға албырт жастарды итермеледi. Басына,
иығына күрек тиген, жонына шоқпар батқан жастар бойынан
атқылап, шымшып аққан қанға қарамай, ойламаған жерден
(стихино) арпалыса алысты. Комиссияның қортындысында
көрсеткендей, олар жазалаушылардың техникасын қолға
түсiрдi.
    Комиссияның қортындысында бұл туралы былай
делiнген: «вдоль площади, в сторону жилых домов, трибун,
здания ЦК полетели ручные дымовые гранаты, шашки, сиг-
нальные ракеты, взрывались брошенные в костры боевые
патроны» (Заключение Комиссии, с. 12). «В результате
массовых (астын сызған М.Қ.) сожжено 11, повреждено 24
транспортных средств, выведено из строя 39 автобусов и 33
легковых такси, нанесен материальный ущерб – 13 обще-
житиям, 5 учебным заведениям, предприятиям торговли, 4
административным зданиям» (Там же, с. 15). Жазалаушылар
22
7552 7/6 барлық қару-жарағымен əкелген-дi. Олар патронда-
ры, жарық беретiн ракеталары, түтiн шашатын гранаталары,
«Черемуха» деп аталатын газы бар балондары бар машина-
лармен алаңға келген-дi. № 99-90 машина арпалыс кезiнде
қолға түсiп, жандырылып жiберiлдi. Республика прокуроры
Г. Б. Елемесовтың айтуынша заң қорғау қызметкерлерiнiң
772-сi жарақаттанды. Республика Жоғарғы Советiнiң сес-
сиясында Комиссияның алғашқы төрағасы Қ. Мырзалиев
денесiне таңба түскен милиционерлер, солдаттар жəне
жасақшылар саны 604 адамға жеткенiн айтқан. Кейiн
М. Шаханов басқарған Комиссияның талап етуiмен Қазақ
ССР Iшкi iстер министрiнiң бiрiншi орынбасары Э. Басаров
берген анықтамада жарақат алғандардың саны 1214 адам,
оның iшiнде 773-i милиция қызметкерлерi мен əскери адам-
дар, 441-i жай азаматтар белгiленген. Ал М.Шаханов жалпы
жараланғандар санын 1772 адам деп көрсеткен.
    Мұның бəрi айқастың шын мəнiнде өмiр мен өлiм
үшiн болғанын дəлелдейдi. Ендеше бұл жай толқу емес,
«ығыстыру емес», «демонстранттарды алаңнан итерiп та-
стау емес», нағыз барып тұрған қарулы əскерге, жазалау-
шы экспедицияға айбар көрсеткен, қайрат көрсеткен, жаға
жыртысқан, бас жарған, қол сындырған күрес.
    3. Жазалаушылар көтерiлiстi жаншуға ұластырды,
авантюраны өздерi қолдан жасады да, оларды жазала-
ды. Жедел көмектiң 20 бригадасы сабылып, қаланың
денсаулық мекемелерiне 540 жараланғандарды əкелдi, 204
адам госпитальға жатқызылды, 1700 адам жарақаттанды.
Ал шын мəнiнде емханаға қорқып көрiне алмағандар саны
көрiнгендерден бiрнеше есе артық болуы мүмкiн. Жоғарғы
Совет Президиумының Комиссиясы ұсталғандар санының
8500-ге жуық адам екенiн анықтады. Ал, Прокуратура 5324
адамнан, Мемлекеттiк қауiпсiздiк комитетi 850 адамнан жа-
уап алған. 99 адам сотталып, екеуi ату жазасына кесiлген.
    243 адам бас пен мойнынан жараланған. Бұл күрекпен,
шоқпармен сабалаудың нəтижесi екенi айдан анық. Көптеген
адамдар қолдарынан жарақаттанған. Олар басын сақтап,
қолдарын қалқан қылған сəтте жазалаушылардың қаруы
жiлiктi не сындырып, не жарып жiберген.
    4. Қанды қырғынға қазақтар ұшырады. Милиция
бөлiмдерiне əкелiнген 2400 жастардың 2302-сi қазақ едi.
                                                      23
Хельсинк тобы госпитальга жатқызылған 369 адамның 363-i
қазақ екенiн атап көрсеткен. М. Есеналиевтiң желтоқсанның
бұрқасыны ұлттық сипат алғанын айтуы да осыдан. Сонымен
көшеге демонстрацияға шыққан ұлттық жас балауса өкiлi
бостандықты аңсады, ұлттардың өз еркiмен жақындасуын
қалады, ұлттың өзiн-өзi билеу құқын жақтады, ұлы держава-
лық, империялық өктемдiкке қарсы шықты. Билеушi топ,
одан қалды барша жүйе оларды күстаналап, ұлтшылдыққа
ұрынған бұзақылар деп айыптап, қанға бөктiрдi. 1905-
жылғы қанды жексенбiнiң кебiн Алматы жастары кидi.
М.Горбачевтың «қайта құру» идеясына алданып, сенiп
қалған жастар замана өзгерген екен, демократия орнаған
екен деп жапа шектi. 1979-жылы Целиноград оқиғасындай
бейбiт жолымен проблеманы шешуге болады деп алданды.
    В.Даль өзiнiң «Толковый словарь» деген атақты
еңбегiнде «бунт» деген ұғымға «бунтовать, крамолить, му-
тить, побуждать к возмущению восставать скопом против
законной власти, быть участником возмущения или заговора
и мятежа», – деп анықтама бередi. «Бунтовщик, – деп жаза-
ды В.Даль, – участник мятежа, словам и делом, заговорщик,
крамольник мятежник, возмутитель». Ендеше 1986 жылы
Алматы желтоқсаны бунт болып басталды, халық барша-
сы жиналып заңды өкiметке, билiк жүргiзушi Коммунистiк
партияға наразылық бiлдiрдi, ендi халық пiкiрiн, айбынын
танытуға шақырды. 1986 ж. Желтоқсанның 17-күнгi кешкi
сағат 6-ға дейiн бейбiт халық толқуы болды. «Мятеж – воз-
мущение, смятение, восстание, народное восстание, крамо-
ла, бунт, заговор на деле; общее непослушание... мятежная
толпа, ум. мятежный дух непокорный. Мятежник... восста-
ющий против правительства» – дейдi сөз төркiнiн танушы
В. Даль. Ендеше, халықтың бұл көтерiлуi, өкiмет күшiне
қарсы күш қолдануы, жалпылама бой ұсынудан шығуы 17
желтоқсанның сағат алтыдан кейiнгi қанды қырғынға қарсы
соғысы – стихиялық, қорғаныс бағытындағы көтерiлiс
едi. Сонымен 1986 жылы – Желтоқсанда реформаторлық
пиғылдағы жастарды жүйе амалсыз өкiметке, партияға
қарсы шығуға, көтерiлуге – көтерiлiске шығуға мəжбүр еттi.
Жазалаушы экспедиция əу дегеннен көздегенi жастарды
шектен шығару едi, сөйтiп қанды қырғын жасау едi.
    Жүйе өз мүддесiне осылай жеттi. Бiрақ, Алматы
желтоқсаны жүйенiң де түбiне жетер күнi əлi алда едi.
24
    Фактiлер желтоқсан қозғалысына қазақ жастарының
шыққандығын көрсетедi, америкалық Хельсинки тобы
олардың орта жасы 25-те екенiн растайды, жазушы
Т.Бейiсқұлов «Желтоқсан ызғары» атты еңбегiнде 99
сотталған жастар туралы деректер бередi, олардың 23-i əйел,
40-ы жұмысшы, 47-сi студент-жастар, милиция пунктiне
əкелiнгендердiң 1163-i жұмысшы жастар, ал Мемлекеттiк
қауiпсiздiк комитетiне əкелiнгендердiң 87-сi студент, 57-сi
қызметкер, 102-сi жұмыссыздар.
    Желтоқсан 1986 – жастар қозғалысы, болашаққа үмiт
артқан ұрпақ қозғалысы, бұл бiр, олардың құрамында
жұмысшылар, қызметкерлер, жоғары жəне арнайы орта
бiлiм алу жүйесiнде оқитын студенттер бар, көтерiлiсшiлер
қазақ қауымының қалыбы сияқты, ұлтымыздың 80 процентi
ауылда тұратыны белгiлi, «Декабристер» де солардан шықты
(«Комсомольская правда», 1990, 2 қыркүйек). Ендеше,
«Желтоқсан 1986» қозғалысының қозғаушы күшi – халық, де-
мос. Бұл екi. «Желтоқсан 1986 – қозғалысы тек қазақтардың
ғана əрекетi емес. Шеруге шыққандар қатарында орыс,
ұйғыр, татар, қырғыз, шешен, армян, түрiкмен, башғұрт
халықтарының өкiлдерi бар. Əрине, он-он бес мың адамның
iшiнде олар аз, бiрақ бар. Осы бiр факт, ұлттық қозғалыстың
демократиялық пиғылдағы басқа халықтардың өкiлдерiне де
ықпалы бар екендiгiн байқатады. Бұл үш.
    Сонымен, 1986 ж. желтоқсанда демократиялық-ұлттық
қозғалыс өрбiдi. Оның қозғаушы күшi болып, демократия-
лық рухты басшылыққа алған ұлттың барша тобынан шыққан
реформатор жас буын едi. Бұл қозғалыс қоғамның даму ба-
рысында қалыптасып, пiсiп-жетiлген-дi. Оның шығу, өрбу
себебi – жүйенiң шала дүмбiлездiгiнде, оның империялық,–
тоталитарлық, казармалық табиғатында жатыр, кейбiр ав-
торлар Д. А. Қонаевты бiрiншi хатшылықтан алып тастау
ұлттың қабырғасын қайыстырып, көшеге жастар сол үшiн
шықты, – дегендей, пiкiрлер айтады. Сөз жоқ, Д. А. Қонаевқа
жасалған қатыгездiк елдi тебiренттi. Бiрақ ол жараны тек
ушықтырған оқиға едi, зерттеушiлердiң бiр тобы себеп пен
сылтауды, жебеудi орын ауыстырып қателеседi, шын мəнiнде
қозғалыс империяға, оған тəн мерездерге қарсы болған-ды.
Қозғалыс – демонстрация, манифестация, бейбiт диалог
түрiнде өрбiп, соңғы сəтiнде – көтерiлiске ұласты, басқаруы
                                                        25
сай қарулы күштiң иесi мен жүйе қаражүздiктердiң əдiсiмен
ешбiр күнəсi жоқ жастардың қанын жосадай ағызды,
сондықтан қозғалысты «Желтоқсан 1986 – көтерiлiсi» деп
атауға да əбден болады.
    Елбасы Н.Ə.Назарбаев атап көрсеткенiндей, желтоқсан
қозғалысы ұлт-азаттық тарихында ерекше орын алады.
    XX ғасырда ұлт-азаттық қозғалысының жаңа саты-
сы басталды. Оның басы-қасында «Оян, қазақ» ұранымен
шыққан, демократиялық Ресейдiң құрамында қазақ елiн
европалық жолмен дамытуды, жаңғыртуды көксеген рефор-
матор (Əлихан Бөкейхан, Ахмет Байтұрсынов, Мiржақып
Дулатов, Мұстафа Шоқай) бастаған ұрпақ едi.
    Бұл ұлттық рухтың жаңғыру, қайта түлеу кезеңiнiң басы
едi. 1916–1937 жж. қазақ халқы ұлт-азаттық қозғалысының
сергелдең кезеңiне түстi, ұлт қырғынға ұшырады, оның
рухының қаймағы, маңдай алды өкiлдерi жойылды. Ұлт-
азаттық қозғалысы өз қанымен тұншықты. Алайда халық
өзiнiң жауынгерлiк рухын жоғалтпады, 1916, одан қалды
шаруаларды күшпен зорлап ұжымдастыруға қарсы 370-тен
астам адам көтерiлiске шықты, соғыстан кейiн халық өзiнiң
жарасын жазды, күшiн жинады, бiртiндеп ояна бастады. Бұл
процестердi рухани өмiрдiң көсемi – зиялы қауым басқарды.
Желтоқсан дүбiрi кезiнде Алматы құрылыс-энергетика
техникумының III курсының студентi Жамбыл Тайжұмаев
жандырған машинаның қасында I.Есенберлиннiң «Көш-
пендiлерiн» көтерiп тұрғанын жазады. Шындығында да
М.Əуезовтың «Абайы», С. Мұқановтың «Мөлдiр махаб-
баты», «Жұмбақ жалауы», «Балуан Шолағы», «Менiң
мектептерiм», Олжас Сүлейменовтiң «АЗиЯсы», Ғ.Мүсiре-
повтың өшiп бара жатқан қазақ тiлiн қорғап жасаған баянда-
масы, Ж.Молдағалиевтың, М.Мағауиннiң, Ə.Кекiлбаевтың
шығармалары, Е.Бекмахановтың «Қазақстан XIX ғ. 20-40
жылдарында» т.б. еңбектерi жастарды оятты, ұлттық саңа
сезiмiн қалыптастырды.
    Жас ұрпақ ұлттың басына түскен геноцидтi түсiне ба-
стады, 1930-1962 жылдардағы Европа бөлiгiнен шұбырған
3 млн. 950 мың халықтың қазақ жерiн басып кеткенiн көрдi.
Коммунизмнiң ұлы құрылыстары, тың көтеру желеуiмен
iс жүзiнде ұлтты орыстандыру жүрдi, өз елiнде халық
жатаққа, өз отаны – өгей елге айналды. Елдiң өндiргiш
26
күштерi тек шикiзат өндiру бағытында дамыды, қазақ
мемлекеттiгi Ахмет Байтұрсынов айтқандай «қуыршақ ре-
спублика» дəрежесiнде қалды. Орталық қазақ сахарасының
саяси, экономикалық, экологиялық өмiрiне ұлы державалық
тұғырдан қарады. Аралдың құрғауы, Балқаштың су-
алуы, Семей полигоны, қазақ даласының ядролық,
бактереологиялық, химиялық полигонға айналуы əлемдiк
апатқа айналды, қазақ елiн ұзақ жылдарға созылған қасiретке
батырды. Қазақ елiнiң оңтүстiгiн Өзбекстанға беруi, Каспий
жағалауына Түркменияны дəмелi етуi, тың өлкесiн Ресейге
қосуға əрекеттену, Қарашығанақ мұнай-газ конденсаты
бар Гурьев, Орал облыстарын Орынборға қосып, iрiленген
экономикалық аудан жасауға талпыныс – осының бəрi қазақ
мемлекетi жерiнiң тұтастығына сұғанақтық жасаудың сан
түрлi зымияндық жоспарының бiз бiлетiн ғана бөлiгi бола-
тын. Ж.Қуанышалиннiң желтоқсан қозғалысының тамы-
ры тарих қойнауында екендiгiн айтуы өте орынды. Шын
мəнiнде жас ұрпақ – жаңаруды, жаңғыртуды армандаған
күрескер ұрпақ орыс халқына қарсы болған жоқ, ол өз
халқына деген сүйiспеншiлiгiн, ұлттық арын, бостандығын
қорғады, оны күн тəртiбiне қойып, Одақтың шеңберiнде
демократиялық жолмен шешуге шақырды. Мiне, осы-
лай ұлт-азаттық қозғалысының жаңа сатысы өрбiдi. Бұл
қозғалыс 1986 ж. желтоқсан толқынымен Одақ көлемiнде
басталды да, Одақтың құлап, ыдырап, республикалардың
егемендiгiмен аяқталды. «Сөйтiп, Қазақстан желтоқсаны
Одақ желтоқсанына айналды, республика шеңберiнен
шығып, Евразиялық сипат алды.
    В. И. Ленин орыс декабристерi А.Герцендi оятты, ол
болса өзiнiң үгiт-насихатымен орыс халқының азаттық
қозғалысының болашақ ұрпағын тəрбиеледi, – деп
көрсеткенiндей, қазақ декабристерi бүкiл Одақты оятты.
Балтика өңiрi, Кавказ, Орта Азия халықтары болашаққа жаңа
биiктен қарай бастады. Желтоқсан 1986 – қазақ халқының
күрескер халық екенiн танытты, бостандық үшiн жанын
пида етуге даярлығын көрсеттi. Империяның үстемдiгiне
тықыр таянды, оның астына қызыл су жүгiрдi. Бостандық,
егемендiк таңы сiбiрлеп ата бастады. Мiне, осылай Алматы
желтоқсаны халқымыздың жаңғыру, қайта түлеу, ел болып,
iрге көтеру кезеңiн бастады, ұзаққа созылған депрессия
тоқырау заманасына күн туды.
                                                        27
    Карлейль айтқандай, төңкерiстi идеалистер жасайды,
фанатиктер iске асырады, ал оның жемiсiн алаяқтар жейдi,
қызығын көредi, – дегендей, жаңа жаңғыру заманасының
қызығын елiмiз көргей. Ұлы дүбiр сапары сəттi болғай дегiң
келедi. Қазақ декабристерiнiң көрген қасiретi, олардың
төгiлген қаны, олардың ерлiгi тарих төрiнен орын алып,
қошеметке бөленуi – ел парызы.
                          ТҮЙIН
   1. 1986 ж. Қазақстан желтоқсаны Ресейдегi 1905
жылды еске түсiредi. Онда Санкт-Петербургта қанды
жексенбi болса, Москвада – желтоқсанда қарулы
көтерiлiс болды. Алматыда осы екi құбылыс үш
күннiң iшiнде өттi. 1905 жылғы қанды жексенбiнi
Гапон поп басқарды, оны полковник Зубатов бастаған
патша охранкасы ұйымдастырды. Алматы желтоқ-
санын театр-көркемөнер институтының I-II курс
студенттерi басқарды дегенге сенгiң келмейдi. Жастар
өздерiнiң лидерлерiн апаттан сақтап қалды. Ал ендi
көтерiлiс тарихқа айналған сəтте оның көсемдерi кiм? –
деген сауалға жауап iздер кез келдi.
   2. Желтоқсан күндерi қазақ жастары бiрыңғай өздерi
болған жоқ. 2400 адам ұсталып милицияға əкелiнгендер
iшiнде 25 орыс, 18 ұйғыр, 10 татар, 7 қырғыз бары
белгiлi. Олар Желтоқсан идеясына сенген Қазақстан
халықтарының өкiлi. Бұл болса тоталитарлық коман-
даның əкiмшiлiк жүйеден жапа шеккен жалғыз қазақ
емес, барша совет халқы, оның iшiнде орыс халқы бар
екендiгiн көрсетедi. Е.Евтушенко: «Никто, как русские,
так не спасал других, никто, как русские, так сам себя не
губит», – дегенi əдiл-ақ. Проблема жан-жақты зерттеудi
көрсетедi.
   3. «1986 – Желтоқсан» жалғыз жастарды ғана қақса-
тып кеткен жоқ.
              Тоңдырды менi,
              Тоңдырды сенi,
              Желтоқсан желi ызғарлы.
              Солдырып гүлдi,
              Оңдырып нұрды.
              Көңiлде мұңды iз қалды, –
28
дегендей, ол барша қазақ халқына, оның зиялы
қауымына əсер еттi, олар 1937 жылғыдай жалпыла-
ма террорға iлiктi, қудалауға, сенiмсiздiкке түстi. Мiне,
сондықтан да «1986 желтоқсан жəне зиялы қауым» ар-
найы зерттеудi қажет етедi.
    4. Қозғалыс 1986 желтоқсанның үш күнiмен шек-
телмейдi. Ол тұтас бес жылды қамтиды. Ол бүкiл
халықтың рухани өмiрiне əсер еттi, ұлттық сананы
өсiрдi, ұлттық рухты жандандырды. Мiне, сондықтан
да зерттеушiлер қозғалыстың түпкi қайнарын, оның
маңызын, əсерiн, жалпы ұлттық дəрежеде қарауы абзал.
    «Желтоқсан – 1986» – 1731 жылдан басталған ұлт-
азаттық қозғалысының құрамды бөлiгi, оның азаттық
пен бостандыққа апаратын ұзақ жолының биiк бiр
белесi.
                                     «Егемен Қазақстан»,
                            4, 5, 6 желтоқсан 1996 жыл.

                                    Абай МАУҚАРАҰЛЫ

        «ШЫЛҒИ ӨТIРIК, СЕНБЕҢIЗДЕР!»
       Уланбатырдың орталық поштасының
 алдында осындай жазу жазылган қағаз iлiнiп тұрды.

    «Алматыда көтерiлiс болыпты» деген тосын хабар
бəрiмiздi елең еткiздi. Ол кезде шетелде жүрген бiз үшiн
Алматы деген ата-бабамыздың аты секiлдi естiлушi едi ғой.
Бiз шындыққа көз жеткiзгенше орнымызға отыра алмадық.
Сол қалада оқитын, өзара таныс қазақ жастары анда-мұнда
жиылып бұл хабардың қайдан келгенiн тектей бастадық.
Бiраз қыз-жiгiттер, Алматыда оқитын жерлестерiне «ең
тығыз, ең сенiмдi» деген кепiлдемемен хат жолдай баста-
ды. Кейбiреуiмiз Уланбатырдың орталық пошта үйiнен са-
тылатын «Қазақ əдебиетi», «Лениншiл жас», «Социалистiк
Қазақстан» газеттерiн оқып сүзiп шықтық. Еш дерек жоқ.
Бiрнешеумiз, таң алаң-елеңде берiлетiн «Азаттық» радио-
хабарын тыңдауға талаптандық. Ол кезде бұл өте қиын бо-
латын. Ең күштi транзистордың өзi бұл əуе-толқынын əзер
ұстайтын. Əрi, оны əдейi тыңдау бiз үшiн саяси қылмыс бо-
                                                      29
лып саналуы да ғажап емес-тi. Себебi, ол кезде Моңғолияда
Орыс елiне, яки Кеңес Одағына күмəн келтiру – «зөвлелттiн
эсрэг үзэлтэн» («антисоветтiк көзқарасшыл» дегенi) деген
саяси-айыпқа ұшырайтын. Дегенмен, iзiмiзден ерiп жүрген
тыңшы жоқ, əрi аз қазақ жастары бiр-бiрiне өте сенiмдi
болғандықтан, сол күндердiң бiрiнде «Азаттықтан» аз-мұз
дерек алып үлгерген едiк.
    Онда, «Желтоқсанның 16-17-шi күндерi бейбiт шеру жа-
сау үшiн алаңға шыққан қазақ жастарына қарсы коммунистiк
террор жүрiлдi, қатысушылар жаппай тұтқындала бастады»
деген мазмұнда хабар таратылған.
    Бəрiмiз таңданыста қалдық. Коммунистiк террор дегенi
қалай?
    Коммунистер деген дүниедегi ең гуманист адамдар емес
пе? Əсiресе, Совет елiнде коммунистердi перiштемен пара-
пар демеушi ме едi? Осы сұрақ үшiн арамыздан көп даула-
сып, аз қазақ екi тарап боп қалған кездер де болды.
    Ал, «Алаңға шыққан қазақ жастары» деген сөз көп күмəн
тудырды. Тек, қазақ жастары үкiметке қарсы шығуы қалай,
бұл? Қазақстаннан келетiн, түрлi-түстi қазақ журналдарын-
да «Бақытқа кенелген, əр ұлтпен теңелген» деп суреттелетiн
адамдарға не жеттi? Əлде, бақытты көтере алмағаны ма? Əй,
солай болар, сiрə!..
    Сол күндерi осындай бiр түйiнге тоқырап жүргенде,
алғашқы хабарды əкелген кiсi де анықталды.
    Ол – Алматы қаласына ғылым кандидаттығын қорғау
мақсатымен барған Жаңбырбай Айтқожаұлы деген азамат
екен. Астанада тұратын таныс ағамыз. Екi жiгiт үйiне iздеп
бардық. Тағы да бiрнеше қазақ отыр екен.
    О кiсi онша ашылып кете қоймады. Ақкөңiл, сөзшең
кiсi едi... Бiрдеңе болған секiлдi, қорғалақтай бередi. Бiзге
бiр-екi сөз айтқан сайын əйелi жағына да жалтақтап қояды.
Келiншегi Камейдiң қабағынан «қысқарт сөздi» деген
бұйрықты да анық байқауға болатын секiлдi.
    Ақыры, суыртпақтап отырып бiлгенiмiз мынау болды.
«Дiнмұхамед Қонаевты Горбачев орнынан алып тастаған.
Қазақстанның бiрiншi бастығына, Колбин деген бейтаныс
бiреу сырттан келген. Осы əдiлетсiз шешiмге қазақ жастары-
ның намысы қозып көшеге шыққан. Тарқаңдар деген үкiмет
адамдарына қар кесегiн лақтырған. Су шашқан мəшинелердi
төңкерiп өртеп жiберген. Мiне, төбелес осылай басталды».
30
    Тағы да тұйыққа тiрейтiн хабар. Кiмдiкi дұрыс, кiмдiкi
бұрыс, бiлу қиын.
    Жаңбырбай сөзiн былай аяқтағаны есiмде: «Үркiт»
(Иркутск) қаласына дейiн соңымман КГБ түстi. Шетелден
жүрген қазақтардың барын Алматыдан қуды ғой деймiн...»
«КГБ» дегеннiң не екенiн түсiнбедiк. Əрi шетелдiк қонақта
жүрген қазақтарды Алматыдан қуды деген сөз де құпия,
түсiнiксiз.
    Өстiп əңкi-тəңкi болып жүргенде, Моңғолияның партия-
лық (əрине, жалқы коммунистiк қой) бас газетiне ресми ха-
бар да шықты-ау, əйтеуiр. Дүкеншеден сатып ап, жабыла
оқыдық. Қып-қысқа, тақ-тұқ еткен бiрдеңе.
    Ұзын-ырғасы – «Ұлтшыл, əрi наша шегiп, араққа
тойған қазақ жастары көшеде бiрiгiп ап бұзақылық
жасаған. Магазиндердiң əйнегiн шағып, мəшинелердi
өртеген. Тəртiпке шақырған үкiмет адамдарын балағаттап,
ұлтшылдық ұрандар көтерген», дейдi.
    Сену де қиын, сенбеу де қиын. Сенбейiн десең хабардың
соңына ТАСС – МОНЦАМЭ деген белгi соғылған. Бүкiл
халық бұған, құдай сөзiндей ең ақиқат сөз деп иланып кет-
кен ғой. Бiз де соның бiрiмiз. Сенейiн десең, «нашақорлар»
деген тек капиталистiк елде ғана болады деушi едi, ал, совет
жастары ғажайып коммунистiк, жан-жақты адамгершiлiк
тəрбиеде дейтiн, «Сонда мынау наша шегетiн, маскүнем
қазақтар қайдан келген?» деген заңды сұрақ тумай қоймайды.
Үкiмет өзiнiң жастарына өзi жала жабуы мүмкiн бе?
    Осылай себеп-салдары толық хабарға сусап, өзара, «анау
дұрыс, мынау бұрыс» деп, дау-дамай боп жүрген кезде iле-
шала, «Литературная газетаға» «Что произошло в Алма-
Ате» деген хабар шықты деп естiдiк. Орталық поштадан
барып сатып алдық. Рас екен. Авторы өзiмiзге «Ұстаздың
оралуы» деген романымен таныс, Əнуар Əлiмжанов деген
ағамыз боп шықты. Нағыз шындық осында жазылған шығар
деп қуанып қалдық. Орысшаға жүйрiк бiреудi iздеп ек, оны
да таптық. Ауыл шаруашылығы институтында сабақ беретiн
қазақстандық жiгiт бар екен. Танысып жайымызды айттық.
Ол шағын мақаланы лезде сырылдатып оқып шықты да,
мазмұнын айтты. «Қазақстандағы ұлттар достығын көре ал-
майтын iшкi жаулардың əдейi ұйымдастырған қастандығы
екен». Бұл жалпылама сөзге қанағаттанбаған бiз, əлгi жiгiтке
                                                         31
«əр сөйлемiмен аударып бершi» деп өтiндiк. Ол, қабағын
шытты да, «əй, бауырларым, мұнда еш шындық жоқ» деп
газеттi ысырып тастады... Тағы да екi тарап боп дауластық.
Əркiм өзiнiң сүйiктi əншi, жазушы-ақындарын кепiлдiкке
ала бастады. Егер осы ереуiлге сол кiсi қатысқан болса онда
бұл əдiлеттi қозғалыс болып есептеледi дегенiмiз ғой.
    Сондағы ең көп аталған есiмдер Шəмшi Қалдаяқов,
Мұхтар Шаханов, Құман Тастанбеков (Əрине, Меруертпен
қоса), Нұрғиса, Нұрғали, Қадыр, Тұманбай, Оралхан... Ол
адамдардың есiмiн бiзге кiм хабарламақ дейсiң!..
    Сонымен ресми ақпараттар əлдеқашан үнiн өшiрсе
де, жеке адамдардан деректi хабарлар бiрiнен соң бiрi
тоғытылып келе бастады. Жан түршiгерлiк деректер де
жеттi.
    «Украинадағы «детдомда» тəрбиеленген адамды ая-
майтын мыңдаған десанттар қазақ жастарын аяусыз ұрып-
соқты».
    «Қазақтың студент қыздарын əдейi көк итке талатты»,
«Өлген адамдардың мүрдесi туыстарына қайтарылмай, буль-
дозермен күрелген». Бұл сөздер желдей гулеп, Уланбатырда
тұратын қазақ қауымының құлағына түгел жетiп үлгерген
болу керек.
    Ызалы қарсылық лебi əр жерден бой көрсете баста-
ды. Совет елiне деген сенiмге күмəн туды. Жаңа жылдың
аз алдыңда əлдекiм орталық пошта үйiнiң қабырғасына,
əнеукүнгi осы хабар жөнiнде құлақтандырған «Үнəн»
(«Ақихат») газетiнiң сондағы бетiн жапсырып, үстiн қызыл
бояумен айқұш-ұйқыш сызып, аяқ жағындағы ақ қағазға
«Шылғи өтiрiк, сенбеңiздер!» деп моңғолша жазып кетiптi.
Жəне, мемлекеттiк университеттiң, кiтапханасының есiгiне
«Алматыдағы қазақ жастарын қырған Горбачев пен Колбин –
жауыз» деген парақ жапсырылған.
    Айта берсе, мұндай деректер өте көп болды. Оның белгiлi
бола бастағаны сондай, əртүрлi тергеу-тексерулер жүргiзiле
бастаған сыбыс та естiлiп қалды.
    Əуелi, менiң Теңiзбек деген досым, телефонмен «Сақ
жүр! Бұл арандатушылық. Алматыда ештеңе де болған жоқ.
Осы хабарды таратқан адам қылмыскер» дегенi əлi күнге
дейiн құлағымда қалыпты...
    Осы дүрбелеңмен жүргенде жаңа жыл да келiп жеттi.
Орталық поштаға келген «Жұлдыздың» алғашқы нөмiрi қып-
32
қызыл түске боялып, журнал атының қарамен жазылғанынан
да iш тарттық. «Мiне, мынау қасiрет белгiсi, заманға айтқан
қарсылық сөздiң ишараты» деп, қауқылдастық қой. Көзге
жас алып тұрып мазмұнын шолып шықтық. Амал не,
«Желтоқсан» туралы бiрауыз сөз жоқ. Сол баяғы «Қайта
құру» əуендерi...
    Онан кейiн де, не бiр аңыз тектi хабарлар емiс-емiс
естiлетiн «Қазақ профессорлары партбилеттерiн өз еркiмен
тапсырып, жұмыстан кетiптi». «Желтоқсан оқиғасынан
кейiн қазақтың күйшiлерi, тағы да алаңға жиналып «Елiм-
айды» бiр ай бойы тартып отырып алыпты», «Қазақтың зи-
ялы тобын қудалайтын қызыл коммунист Камалиденов де-
ген бетқаратпас бiреу шығыпты», «Жұбан ақын жиналыста,
Колбинге мынауың қате деп тура бетiне айтыпты...».
    Иə, мұндайды тiзе берсек көпке кетер едiк.
    Мəселен, бүгiнгi күн биiгiнен қарасақ кезiнде коммуни-
стер көлгiрлiкпен бүркемелеген саяси ауқымды қылмыстың
яғни адам құқын дөрекiлiкпен бұзушылықтың сол кезде
дүние жүзiлiк дəрежедегi қаншалықты дүмпулi оқиғаға
айналғанын айту болмақ.
    Кейiн, «Желтоқсан оқиғасы» деп, жұмсартылып аталған
бұл əйгiлi ереуiл Кеңес империясының зұлымдық бет-
пердесiн сыпырған алапат əлеуметтiк қозғалыс едi. Əрi
империяға жұтылып, ұмытылуға айналған қазақ деген үлкен
халықтың бар екенiн, əлi тiрi екенiн дүние жүзiне əйгiлеген
тарихи бiрегей оқиға болатын.
    Ал, кезiнде аңқаулықпен бiз аңсаған Желтоқсан ақиқаты
əлi де құпиясын сақтауда.
    Желтоқсан қаһармандарының жəне оның саяси жетекшi-
лерiнiң тарихи бағасы да əлi берiлген жоқ... Ол туралы айты-
лар сөз алыс жылдардың еншiсiнде жатыр.
    Əзiрше, əркiм мойындаған бiр шындық бар. Ол – қазақ
үшiн қасiреттiң соңы, бақыттың басы болған жаңа сипатты
«Желтоқсан» айы бұл!
    Ұлттық тəуелсiздiгiмiздiң нағыз баламасына айналған
қасиеттi сөз. «Желтоқсан» – қазақтың қайта өрлеу дəуiрiнiң
басы боп есептелетiн киелi дата.
                                              «Ана тiлi»,
                                  14 желтоқсан 1996 жыл.
                                                         33
                                 Армиял ТАСЫМБЕКОВ

                   «ЖЕКПЕ-ЖЕК»
Желтоқсан оқиғасына байланысты жазықсыз сотталған
  Қайыргелдi Күзембаев қазiр бастандықта. Бiрақ...
    ...Сот үш аптаға созылды. Бұның алдындағы тергеу жар-
ты жылға созылған. Жүйкенi жұқартқан сансыз сұрақтар.
Тергеу тəсiлдерi сан алуан... Тергеушiнiң күлiп отырып
қойған сауалдарына күлiп отырып жауап бергiң келедi.
Ал келесi күнi əлгi тергеушi мүлдем өзгерiп шыға келген-
де, жағаңды ұстайсың. Қабағынан қар жауып: «Мойында!
Мойындасаң жазаң жеңiлдейдi, тiптi құтқарып аламын.
Əрине, өлтiрген адамыңды бiлесiң. Сен «анау жiгiт өлтiрдi,
мына жiгiт ұрды» деп куəлiк бер, түрмеден босатамын!» деп
соңында көлгiрси қалатынын қайтерсiң.
    Ол жаладан құтылудың айла-амалын ойластырды.
Сол жаланы жауып отырған кiмдер? Ендi, тергеушiнiң
өзiне қарсы сұрақ қоя бастады. Жалақорлардың аты-жөнiн
бiлгiсi келедi. Байқаса, кiсi өлiмiне қатысты адамдардың
тiзiмi сала-құлаш. Мақсат – солардың арасынан бiрнеше
адамды жазалау екен. Бала кезiнде торғайға тас лақтырып
көрмеген Қайыргелдi ендi кiсi өлтiрушi болып кiнəланып
отыр. Сондықтан куəлармен бетпе-бет кездестiрудi та-
лап еттi. Тергеушiнiң қолындағы анықтамада Валяева де-
ген əйел: «Жасақшыны соққыға жыққан Күзембаев» деп
көрсетедi. Ендiгi мəселе қалай да осы Валяевамен жүздесу.
Бұған да қолы жеттi. Алайда тергеушi Валяеваның қағазда
жазғандарын сол күйiнде қайталауын ғана талап еттi. Əрең
дегенде Қайыргелдi сұрақ қоюға мүмкiндiк алды.
    Қайыргелдi: – Валяева жолдас, сiз менiң Күзембаев
екенiмдi қайдан бiлесiз? Түсiндiрiңiзшi.
    Валяева: – Фамилияңызды тергеушiлер айтып бердi.
    Қайыргелдi: – Тергеушi менен басқа қанша адамның
фамилиясын сiзге жатқа айтқызды жəне кiмдердi бiлесiз?
Нелiктен сiзге тергеушiлер айтқызады?
    Валяева: – Ылғи қазақ фамилияларына тiлiм келмеген
соң...
    Тергеушi: – Азамат Күзембаев, мен сiзге сауал қой
дегенiм жоқ. Тоқтатыңыз!
34
    Қайыргелдi: – Шындық қайда? Мен өмiр мен өлiмнiң
арасында тұрмын. Сондықтан қолдан жасалған жаланы
түсiнiп алғым келедi. Валяеваның жауабын протоколға
тiркеуiңiздi өтiнемiн. Екiншiден, Валяеваның сөзiн бөлмеңiз.
    Тергеушi: – Сұрақ қоятын сен емес, мен. Жұлқынбаңыз.
Шыныңды айтпасаң бұл арадан тiрi шықпайтыныңа мен
куəмiн.
    Қайыргелдi: – Валяева жолдас, сiз қанша қашықтықтан
анық көре аласыз?
    Валяева: – Нашар көретiнiм рас, алайда өздерiңдей
қазақ жiгiттерi сеңдей соғылысып жасақшылармен арпалы-
сып жатты...
    Тергеушi: – Бiттi, Валяева жолдас, мына қағазға қол
қойыңыз. Боссыз. Ал сен мына қағазға қол қой.
    Қайыргелдi: – Қол қоя алмаймын. Себебi, манағы та-
лабымды толық орындаған жоқсыз. Топ адамның арасынан
менiң Күзембаев екенiмдi таныған Валяева жолдас менiң
бұрынғы танысым емес едi ғой. Жаланы мойындамаймын.
Келесi куəгердi алып келiңiз. Валяеваның жауабын сiз өз
қолыңызбен жазғансыз. Бұған мен қарсымын...
                            ***
    Мұндай бас ауыртар, балтыр сыздатар кезде өзiңе жа-
нашырларды iздейсiң, əрине. Туыс-туғаның, жақын жол-
дастарың еске түседi. Тұтқындап, түрмеге алып келген
күннен бастап сүйген жары Роза, тоғыз айлық ұлы Қуаныш
əлсiн-əлсiн түсiне кiре бердi. Алматыда пəтерден пəтерге
ауысып, өмiрдiң ыстық-суығына бiрдей төзiп, табанда-
рынан тозып жүргенде мынадай қырсыққа тап болғанын
қарасаңшы. Розаның жай-күйi де жарасып тұрмағаны
белгiлi. Мұны түрмеге əкетiп бара жатқанда ағыл-тегiл жы-
лап қалған едi-ау.
    Ендi мiне, Алматы түрмесiнiң бiр бөлмесi екеуiн
екiге бөлiп тастап отыр. Екi араны бөлiп тұрған əйнек
қабырға. Екi жақтан кездесетiндер мұнда арнайы теле-
фон арқылы ғана сөйлеседi. Арғы жақтан Розаны көргенде
Қайыргелдiнiң қуанғаны соншалық, айғайлап жiбере жаз-
дады. Ендi сөйлесе бергенi сол едi, Розаны қайтадан алып
кеттi. Сөйтсе, бұл тергеушiнiң құйтұрқы əрекеттерiнiң бiрi
екен. Кейiннен бiлдi, тергеушi Розаны қыспаққа алып: «Егер
                                                         35
сен күйеуiңнiң Савицкийдi ұрғанын айтсаң, жазып берсең,
кездестiремiз» дептi. Роза болса: «Жоқ, Қайыргелдiнiң адам
өлiмiне ешқандай қатысы жоқ. Өйтiп жаза алмаймын. Бекер
арандатпаңыз. Қайыргелдiмен қалай да кездесуiм керек»
дейдi. Тергеушi бастапқы ұсынысын тағы да қайталайды.
«Жоқ, мұндай жағдай болған емес. Қайыргелдiнiң қолынан
адам өлтiру келмейдi. Ол қой аузынан шөп алмайтынның өзi.
Жолықтырмасаңыз, жолықтырмаңыз. Бəрiбiр айтқаныңызға
көнбеймiн» деп керi бұрылып кетiп қалыпты. Бұл жағдайды
ар жақтағы Қайыргелдi түсiнбей аң-таң күйде тұр. «Мұнысы
қалай? Əйелiң келдi деп алып келмеп пе едi. Ендi керi кетiп
қалғаны несi?» Сөйтсе тергеушi мұның сағын сындыру үшiн
əдейi осындай əрекетке барған көрiнедi. Сөйтiп, Роза сот
болғанша (алты айға дейiн) Қайыргелдiмен кездесе алмады.
    1987 жылы мамырдың 25-iнде Қазақ ССР Жоғарғы
Советiнiң мəжiлiс залында «бесеудiң» соты өтпек едi. Ол
күнi залға телеаппаратуралар қойылып, халықпен бiрге
бiрнеше фототiлшiлер де жиналған. Сағат 10-да сот бастал-
ды. Өкiнiшке орай, екi сағаттан кейiн «кейбiр куəлар келген
жоқ» деген сылтаумен процестi ертеңге қалдырды. Ертеңiне
халық тағы көп жиналды. Бiрақ кешегi фототiлшiлер мен
теледидар өкiлдерi бұл жолы болмады.
    Сотты Қазақ ССР Жоғарғы Сотының мүшесi
Е.Л.Грабарник ашып, «бесеудiң» iсiмен таныстырды. Сосын
айыптаушылар мен қуларға сөз бердi.Үш аптаға созылған
сот барысында тергеу жұмысының жалған жүргiзiлгенiне
жиналғандардың көзi анық жеттi. Оны куəлардың беттестiру
кезiнде басқаша айтып, сот мəжiлiсiнде ол айтқандарынан
жаңылысып, өз сөздерiне өздерi қайта келген «куəлардың»
жауабынан анық көруге болады.
    Тергеушiнiң айтуынша, 1986 жылғы 17 желтоқсанда,
кешкi сағат 4 пен 6-ның арасында майор Зимулькиндi қатты
соққыға жыққан Күзембаев ертемен əр жатақханаға барып,
Рысқұлбеков, Тəшенов, Тайжұмаев жəне Көпесбаевты ертiп
алаңға келедi. Күндiзгi 11 шамаларында жасақшы Савицкийдi
«өлтiредi». Оны Қазақ радиосының қызметкерлерi подвалдан
анық көрiп тұрыпты-мыс. Бiр қызығы, жетi-сегiз «куəлар-
дың» барлығы да подвалдың екi терезесiнен бiр уақытта, бiр
сағатта қарап тұрады. Оқиға жетi-сегiз метр қашықтықта,
жол жиегiнде өтiп жатады. Алайда осы жетi-сегiз куəнiң
36
сөздерi əртүрлi. Бiрi: «Рысқұлбеков Савицкийдi ұрып жат-
қанда мыналардың қалған төртеуi қолдарына ағаш алып,
көмекке келе жатқандарды Савицкийге жiбермей қақпайлап
тұрды» десе, екiншiсi: «40–50 адам болды» дейдi. Ендi бiрi:
«Жалғыз Савицкийден басқа ешкiмдi көрген жоқпын» деп
анықтама бередi. Бұлар осы бес адамның сол күнгi киген
киiмдерiне дейiн «естерiне сақтап» қалыпты. Бұған қалай
таңданбассың. Əрине, мұның бəрi тергеушiнiң бейнетаспаға
түсiрiлген сурет бойынша сипаттап жазып бергендерi. Сурет
түрлi-түстi болмағандықтан киiмнiң қандай екенiн дəл айтуға
келгенде «куəлар» қатты қиналды. Мəселен, куəлардың
барлығы да Күзембаевтың үстiндегi кигенi тон екенiн, оның
iшiндегi «олимпика» мойнын жауып тұрғанын айтады. Ал
басына кигенi «петушок» екенiн жазбай таниды. Бiрақ сол
бас киiм қандай түстi деген сауалға бiрде-бiреуi жауап бере
алмайды. Сондай-ақ, 100 қаралы адамның iшiнен бiреуi
Тəшеновтың аяғындағы «кроссовканы» жадында қатты
«сақтап» қалыпты. Сонда Тəшенов куəларға: «Жарайды,
сiз көп адамның iшiнен менiң аяқ киiмiмдi есiңiзде жақсы
сақтаған екенсiз. Онда айтыңызшы, беттестiру кезiнде менiң
үстiмде қандай киiм болды?» деп сұрағанда жаңағы куəгер:
«Мен қайдан бiлейiн?» деп, «құтқар» дегендей прокурорға
жалтақтап қарай бердi. Мұндайда прокурор: «Сенiң ондай
сұрақ қоюға хақың жоқ» деп оның аузын аштырмай тастай-
ды.
    Ал Қайрат Рысқұлбеков жайында бейнетаспаға түсiрiлген
оқиға дəл қажеттi жерiне келгенде (Савицкийдi таяқпен
ұратын тұс) тiзiлiп қалыпты. Соңынан қорғаушының: «Бұл
неге үзiлген?» деген сауалына: «Қайрат қылмыс болған
жердi дұрыс көрсете алмаған соң, аға тергеушi Дубаев үзiп
тастаған» деген жауап айтылады. Бiрақ сот бұған құлақ
аспады. Қайрат сот кезiнде (жалғыз Қайрат емес, барлығы
да) тергеуде зорлық-зомбылыққа, қорқытуға шыдай алмай
өтiрiк жазылған протоколға қол қоюға мəжбүр болғандарын
ашық айтты.
    18 желтоқсан күнi бейбiт шерумен бiрге Абай
проспектiсiнiң бойымен бұлар да келе жатады. Бiр уақытта
екi қолында екi сөмкесi бар 30-35 жас шамасындағы қазақ
əйелi дүкеннен шыға келгенде, бiр орыс милиционерi
                                                        37
оны бұрымынан сүйреп, тепкiлей бастайды. Олар ерiксiз
арашаға ұмтылады. Милиционер қашып кетедi. «Бұл
оқиға жасақшыларға деген ашу-ызамызды қоздыра түстi»
дейдi Қайрат шындықты жасырмай. Содан бұлар Ленин
проспектiсiмен төмен қарай түсiп келе жатқанда «Қазақстан»
қонақ үйiнiң алдында тұрған милиционерге көздерi түседi.
Қайрат əлгi милиционердi алқымынан ұстап, итерiп жiбередi.
Милиционер арыққа ұшып түседi. Кейiннен Қайраттың
жанында бiрге жүрген жолдасы Көпесбаев «Рысқұлбеков
қолындағы ағашпен милиционердi ұрды» деп жала жабуға
мəжбүр болады. Бұл қылығын Қайрат мойындайды. Бiрақ
тергеушiлер оған «сен милиционердi ұрдым деп жазба, жай
бiр адамды ұрдым дей сал. Сонда жазаң жеңiлдейдi» деп
қинайды. Бiрақ Қайрат дегенiнен қайтпайды. Күндiз-түнi тер-
геп, əбден шаршатады. Бiрде ол камераға қайтып оралғанда,
онда бiр егделеу адамды өзiмен бiрге қоса отырғызғанын
көредi. Ол бiраздан кейiн бұған жаны ашығансып: «Əй, сен
балалық жасама. Мен мiне, үшiншi рет адам өлтiрiп ұсталып
отырмын. Өмiрiмнiң 26 жылы түрмеде өттi. Əйтсе де, жарық
дүниенi көрiп жүрмiн ғой. Сен милиционердi ұрдым деп
нең бар. Органның адамын өлтiргенiң үшiн ату жазасын
бередi. Ал қарапайым адамды өлтiрдiм десең, көп болса 15
жылға ғана соттайды. Бiрақ бəрiбiр тiрi қаласың ғой» деген-
дей небiр «ақылдар» айтады. Бiрде əбден қажыған Қайрат
«Иə, ұрғаным рас, ол қарапайым адам болатын» деп мой-
ындайды. Содан Дубаев бастаған тергеушiлер осы оқиғаны
бейнетаспаға қайта түсiру үшiн төрт рет «репетиция»
жасаған. Əр жерiн есептеп, өлшеп белгi қойып отырады.
Қайрат сол белгi бойынша Дубаевтың айтуымен iстелмеген
iстi iстедiм деп көрсетуiне тура келген. Ең соңғы «репетици-
ядан» кейiн қайтадан бөлмесiне алып келгенде, əлгi 26 жыл
түрмеде болдым деген қылмыскердiң милиция формасымен
отырғанын көрiп, алданғанын кеш түсiнедi. Екi күннен кейiн
тергеу iсiмен таныстырарда Савицкиймен қоса таяқ жеген
милиционердiң iсiн қосып, ең жоғарғы жаза – ату жазасын
алатынын естидi. Сот кезiнде Қайрат қанша шындықты
айтқанмен судья Грабарник «Мынау сенiң қолың, мына
бейнетаспаға сенбесең неғыл дейсiң» деп аузын аштырмауға
тырысты.
38
                           ***
    Ал ендi Күзембаевқа тағылған айыпқа қайта оралайық.
Қаңтардың 9-ы күнi Қайыргелдi жұмыстан қайтып келе
жатқанда оны есiк алдында күтiп тұрған екi адам қолын
қайырып, машинаға бiр-ақ тықты. Қолына кiсен салына-
ды. Содан екi апта бойы оны қинайды. «Савицкийдi ұрдым
деп мойныңа ала сал, жас балаң бар екен. Балаңды, əйелiңдi
аясаңшы» деп алдауға көшедi. Көнбеген соң ұрады, соғады.
Тергеушi Губченко: «Мойныңа алмайды екенсiң, бəрiбiр
саған «17 желтоқсан күнi ауыр соққыға жығылған адамды
ұрды» деп жала жаба саламын» дейдi. Ал Қайыргелдi 17
желтоқсанда алаңда болмағанын айтып сендiре алмай-ақ
қойыпты. Қаңтардың 30-ы күнi бiр зiңгiттей орыс жiгiтiн
алып келiп: «Сен 17 желтоқсан күнi мынаны таяқтапсың» деп
қылмысты iс қозғай бастайды. Сөйтсе ол МВД-ның майоры
Зимулькин деген азамат екен. Оның айтуынша, 17 желтоқсан
күнi кешкi сағат 7-де Абай мен Бəйсейiтова көшелерiнiң
қиылысында тұрған оны Күзембаев қолындағы таяқпен
бастан бiр салыпты. Зимулькин əдеттегiдей Күзембаевты
ұмытпастай «есте сақтап» қалған. Тергеушi де, Зимулькин
де желтоқсан айында сағат 7-де қараңғы түсiп кететiнiн
естерiнен шығарып алса керек. Алайда, Зимулькиннiң топ
адамның iшiнен жазбай танығаны осы Күзембаев екен.
                           ***
    Қайыргелдiнiң айтқан бұл əңгiмесiнен түйгенiм,
желтоқсан оқиғасына қатысты сотталушыларға 1937 жылғы
зұлмат кезiндегi қитұрқы амалдар қолданылғандығы болып
отыр. Мəселен, түрмеде, тергеу изоляторында қорқыту,
үркiту, алдау-арбаумен қатар ұрып-соғу сияқты əдiстер
жиi қолданылатынын несiне жасырамыз. Бұл жөнiнде
Қайыргелдi былай дейдi:
    – Ұрып-соққанда бетiңе, денеңе таңба түсiрмейдi.
Төбеңнен жұдырықпен қойып қалады немесе бүйiрiңнен
теуiп жiбередi. Əсiресе, талмау жерiңдi көздеп ұрады.
Тұтқында отырған соң қарсылық бiлдiре алмайсың. Олай
етсең «қарсылық бiлдiрдi, түрме заңына мойын сұнбады»
деп қылмысыңды одан сайын ауырлата түседi. Сотталған
бесеуiмiздiң арамызда, əсiресе, Қайрат Рысқұлбеков қатты
соққы көрдi.
                                                       39
    ...Арада үш жылдан астам уақыт өттi. Əкесi сотталғанда
он айлығында қалған Қуаныш бүгiн төрт жаста. Қазақ ССР
Жоғарғы Советiнiң кезектi бiр сессиясы өтiп жатқан кезде
Қуаныш мойнына «Нұрсұлтан аға, папамды сағындым!»
деген плакатты iлiп келгенi де есiмiзде. Бұл бiр əсерлi сəт
едi. Папасының жолын күтiп жүрген Қуаныш пен Роза
əкесiн жазықсыз жаладан құтқару үшiн қандай əрекеттерге
бармады десеңiзшi. Жазықсыз сотталғандарды құтқару
үшiн «Желтоқсан» ұйымының жiгiттерi аштық жариялап
жатқанда күндiз-түнi солардың жанында болды. Сөйтiп,
əкелерiнiң аман-есен оралуына қолғабыс жасауға тырысты.
    – Мен ол кезде зонадағы емханада жатқанмын. Бiр
күнi кезекшi келдi де: «Күзембаев, тез жинал! Сенi бо-
сататын болды» дедi. Мен қалжыңдап тұр ғой деп ойла-
дым. Екiншi рет келiп айтқанда ғана түсiндiм. Сөйтсем
«Желтоқсан» ұйымының жiгiттерi бiздi құтқару үшiн өлiмге
бастарын тiгiп, аштық жариялап жатқан екен ғой. Зонадағы
жiгiттер қуанып, арқамнан қағып, көздерiне жас алды. Менi
түнделетiп үйге алып келдi.
    14 жылға соттағанда бұрын милицияда қызмет
iстегенiмдi айтып, заң адамдары (қылмысты) отыратын
зонаға жiберудi өтiнгенмiн. Бiрақ оныма құлақ аспады.
Сөйтiп Петропавловскiнiң түрмесiне жiбердi. Бұл маған
қарсы жасаған тағы бiр қастандықтың бiрi едi. Себебi, түрме
заңы бойынша бұрын заң орындарында iстеген адамдар
кəнiгi қылмыскерлердiң арасына барса тiрi қайтуы екiталай.
Тергеушi Губченконың: «Зонадан тiрi шықпайсың. Ендi бұл
өмiрмен қоштаса бер» дегенiнiң себебiн ендi түсiндiм», –
дейдi Қайыргелдi сол бiр қаралы күндерiн күрсiне еске алып.
    Мерзiмдi жазасын өтеп шыққан соң ол анықтама қағазын
алу үшiн бiрде Қазақ ССР Жоғарғы Сотына келедi. Сонда
баспалдақпен төмен түсiп келе жатқан Е.Л.Грабарникпен
кездесiп қалады. Оны бiрден таныған Қайыргелдi:
    – Сəлеметсiз бе, азамат судья? Сiз менi танымадыңыз ба?
– дейдi төтесiнен. Е.Б.Грабарник:
    – Бiлiңкiремей тұрғаным, бiрақ түрiңдi шырамытамын,
–дейдi.
    – Мен Күзембаев Қайыргелдiмiн. Желтоқсан оқиғасына
байланысты жаламен 14 жылға соттап жiберiп едiңiз ғой,
40
есiңiзде ме? Ал мен мiне бостандыққа шықтым, – дегенде
ол:
    – Ой, бауырым-ай, ол уақыт басқаша едi ғой,– деп ақтала
сөйлеп, шығар есiкке қарай зыта жөнелдi. Қайыргелдi
соңынан қуып жетiп:
    – Азамат судья, неге қаштыңыз? Қайталап айтайын, сiз
маған 14 жыл кестiңiз. Алайда, мiнеки, үш жылдың iшiнде
қайта келiп тұрмын. Менi үш күнге соттауға да хақыңыз жоқ
едi ғой. Ендi неге тайсақтайсыз? – дейдi.
    – Өзiң де түсiнген шығарсың, ол кезде жоғары жақ не
десе де орындадық. Сондықтан да мен арызымды берiп, өз
еркiммен пенсияға кетiп қалдым, – дейдi судья күмiлжiп.
    Бiрде Қайыргелдiнi радиода журналист болып жұмыс
iстейтiн бiр жолдасы оған жазықсыз жала жапқан Рыжкова
деген куəға алып келедi. Қайыргелдi Рыжкованы бiрден та-
ныды. Есiк алдында тұрып:
    – Мен сiздi танып тұрмын, – дейдi оған.
    – Мен сiздi танымай тұрмын, – дейдi Рыжкова.
    – Неге танымайсыз? 1986 жылы желтоқсанда танып, ендi
танымағаныңыз қалай?
    – Құдай-ай, о заман басқа едi ғой, солай болды. Не iстеймiн
ендi! – деп дегбiрсiзденген Рыжкова əбден сасқалақтаған.
    Қайыргелдiнiң бұл «жекпе-жегi» көкейге көп ой ұялатты.
Егер жоғары жақтың айтуымен қалай да соттау керек де-
ген тапсырма берiлгенi рас болса, олардың нақты кiмдер
екенiн бiлгiлерiңiз келетiнiн түсiнемiн, қадiрлi оқырмандар.
Небiр сорақылықтың куəсi болып бұл соттың iсi əлi талай
рет алдымыздан шығар. Айлар, жылдар өтер, тарих осы-
нау шындықтың бетiн айқара ашар. Алайда желтоқсанда
жазықсыз сотталып, жапа шеккендердiң ауыртпалығын
кiм мойнына алады? Тiптi, мойындарына алмай-ақ қойсын.
Оларды толық ақтайтын кез туар ма екен? Уақыт өтiп жа-
тыр, жазықсыз сотталған Қайыргелдi бүгiнде бостандықта.
Бiрақ ол əлi толық ақталған жоқ. «Сотталған адамның ба-
ласы» деген – атақты жамылып кiшкене Қуаныш та жүгiрiп
жүр. Ертең есейгенде ол жолдастарына осы шындықтың
бəрiн айтып бере алар ма екен? Əрине, айтады ғой. Ал заң
орнындағыларды бұл iс əзiрге ойландырар емес.
                                            «Халық кеңесi»,
                                    19 желтоқсан 1991 жыл.
                                                            41
                               Құттыбек АЙМАХАНОВ

 «КЫЗЫЛ ТIЛ, ҚОЛЫМ ЕМЕС КIСЕНДЕУЛI…»
     немесе Желтоқсан оқиғасында қуғын-сүргiнге
      ұшырағандардың бүгiнгi көрген күнi туралы
    Уақыт шiркiн тiзгiнге тоқтаған ба, ауыздығын қарш-
қарш шайнап, зымырап барады. Тек артында таста-
бан тұяғынан көтерiлген дауылдай түйдектелiп, бiздiң
өткендерiмiз – тарихымыз болып қалып жатыр. Тiптi кеше
ғана өттi деген Желтоқсан оқиғаларының өзi алты қырдан
асып кеттi. «Халықтардың мызғымас Одағына» айналған
империялық одақтың тамырына балта шауып, ең алғаш
қазақ жастары көтерген азаттықтың Ұлы дүбiрi əлi талай
шылбырды тiлгiлей өтiп, ғасырлар қойнауын жаңғыртары
анық. Тарихымызды пəршелеген, алдымен патшалық
Ресейдiң қанымызды судай ағызған отарлау саясаты, одан
бергi «коммунизмге жеткiземiзi» деп «мақтамен» бауыздап,
халқымыздың жартысынан астамын қырып салған кешегi
Кеңес үкiметiнiц күлi көкке ұшып, желкесi қиылды. Осының
бəрiнiң соңғы нүктесiн қойып, халқымыздың өмiрiне жаңа
бет ашқан желтоқсан айындағы ызғарлы күндер санамыз-
ды қанша сiлкiлесе де, бiрте-бiрте көмескiленiп ұмытылуға
айналып бара жатқан секiлдi. Өзiмiзше, «ол күндердiң ақ-
қарасын анықтап, жазалыларды жазалап, жазықсыздарды
ақтап алдық» деп даурығып-даурығып, бəрiн де жылы
жауып, «архивке» аттандырып жiберген сыңайымыз бар.
Ал, бiрақ сол күндердiң ыстығына күйiп, суығына тоңып,
тiкелей қатысқан жастарымыздың күнi бүгiнге дейiн
өмiрден теперiш көрiп, əр түрлi күй кешiп жүргенiн бiреу
бiлсе, көпшiлiк бiле де бермейдi.
    Сол бiр келмеске кетсе де, артында мəңгiлiк дүмпуiн
қалдырған Желтоқсан оқиғасы бiздердiң өмiрiмiздi əртүрлi
«аурулармен» ауыртып жүргендерi де ащы шындық.
Бiреулер жылы-жұмсақ орындарында шiрене отырып сол
күндердi көз алдына əкелуге қорқып, қанға боялған қолдарын
жасырып бақса, екiншiлер сондағы басынан кешкен зорлық-
зомбылықтары жиi-жиi есiне түсiп, түн ұйқысынан шошып
оянып, сол күндердiң елестерiмен өмiр сүрiп жүр. Олар үшiн
Желтоқсанда түскен жан жарасы тiрi тұрғанда жазылмақ
42
емес. Қым-қуыт тiршiлiктiң қарекетiмен ендi араласа бер-
генде сол алаң жақтан, сол дауыстар естiлгендей, екi аяғын
дедектетiп солай тарта жөнеледi. Өздерiмен-өздерi оңаша
жүргенде де, жатса-тұрса да ойлайтындары сол үш күнгi
аласапыран. Осындайда ойға:
            Жүрегiммен зарлымын жаралыға,
            Сұм өмiр абақты ғой саналыға.
            Қызыл тiл, қолым емес кiсендеулi,
            Сондықтан жанып күйiп, жанады да.
            Қу өмiр қызығы жоқ, қажытқан соң,
            Толғанып қарауым сол баяғыға... –
деп заманымыз бөлек болғанымен, мұңымыз бiр, ойымыз
бiр аяулы Мағжан ағамыз айтқандай, еске алған сайын жан-
дары күйiп-жанып жүр. Адам баласын қысқа ғұмырында
кездесетiн бiр тосын оқиға мүлде өзгертiп, басқа арнаға
түсiрiп жiберетiнi бар. Сол бiр күндердiң қиямет-қайымынан
шыққан бiр досым айтады: «Менiң ендi-ендi «советтiк
шындықтан» көздерiм əбден «қызарып» бара жатқанда,
осы Желтоқсан оқиғасы шайдай ашты. Одан кейiн айнала-
ма зерделей қарап, əр нəрсенiң парқына жету үшiн ойлана-
тын болдым. Сондықтан Желтоқсанды жүрегiме өте терең
қабылдадым. Мен үшiн Желтоқсан – өткенiм, бүгiнiм жəне
болашағым, менiң қалған бүкiл ғұмырым!!!»
    Соңғы кездерi Желтоқсанда қуғын-сүргiнге түсiп, сот-
талып келген жастарымызды «Желтоқсанда солар ғана бол-
ды ма, керек болса бiздер де сотталар едiк» деген кекеткен,
мұқатқан сөздер жиi естiлiп қалып жүр. Менiң алты жыл
алып, оның үш жылдайын еңбекпен түзеу колониясында
отырған жолдасым айтады: «Егер мен сол күндерi соттал-
май қалсам, өзiмнiң сүйген қызыма үйленiп, қазiргiдей отыз-
дан асқанда тiземдi құшақтамай, түтiн түтетiп, бақытты өмiр
сүрген болар едiм. Бетiн ары қылсын, сотталғанның несi
жақсы?!»
    Төрткүл дүниенi дүр сiлкiндiрген, аты аңызға айналып
бара жатқан Желтоқсан оқиғасының қозғаушы күшi, қазiр
айтылып та, жазылып та жүрген демократияның алғашқы
қарлығаштары – жастар екенi жаңалық емес. Олар туралы
том-том кiтап жазбасақ та, шет жағасын «түртiп» жатыр-
мыз. Бiрақ сол күндердiң ызғарында қалып, тəнiне жара
                                                        43
түскен жастарымыздың бүгiнгi өмiрлерiне назар аудармай,
тағы да жайбасарлығымызға салып жатырмыз. Əсiресе, сол
86-дан кейiн құрылған қақпанға түсiп, балауса өмiрлерiн
тордың арғы жағында өткiзiп, заң қызметкерлерiнiң жəбiрiн
көрiп, маңдайларын тасқа соққан 99 Желтоқсан құрбандары,
солардың бүгiнгi тағдыры, бостандыққа шықса да көрiп
жүрген тауқыметтерi айтылмай жатқанында. Əрине, бұл жер-
де алаңға шыққан басқа замандастарымның ерлiгiне көлеңке
түсiруден аулақпын. Бəрiмiздi алаңға жетелеген туған
жерiмiздiң болашақ тағдыры, халқымыздың ертеңi болатын.
Бəрiмiз де ар-намысымыздың, жүрегiмiздi тепкiлеген ызалы
сезiмдердiң əсерiмен шындығымызды шырқырай көтердiк.
Мiне, сондықтан да бұл жолы Желтоқсан оқиғасы үш күнге
емес, үш-төрт жылға (бес-алты жыл отырып шыққандары да
бар) созылған тағдырлас бауырларымның, кешегi 65-тердiң
(Желтоқсандықтар 65 статьямен сотталғандықтан, олар осы-
лай аталып кеткен) бүгiнгi көрiп жүрген ауыртпалықтары
бiздi бей-жай қалдыра алмайды.
    ...Оны кездейсоқ автобуста кездестiрдiм. Адам көп бол-
са да құшақтаса кеттiк. Аты Елубай болатын. Сөйлеген
сөздерi, жалын атқан көздерi сол баяғы қалпы болғанымен,
түрi қуарған шүберектей боп-боз болып, екi ұрты суалып
азып кетiптi. Сөйлесе келе бiлдiм, ауруханадан шыққалы
екi-үш-ақ күн болыпты. Сол баяғы сызды камералар мен
темiр төсектердiң салған ылаңы – өкпе ауруы екен. Қапастан
шыққалы күндерiн ауруханаларда өткiзiп келе жатыр екен.
Бiр сəт жөтелiп едi, көкпеңбек болып демiн əзер басты.
Қолдан келер дəрмен жоқ, iштей жаның ашыса да, тезiрек
сауығуына тiлек айтып, амалсыз қоштастым. Ал, осы жақында
Кенжебек Отарбаевты көрдiм. Ол тiптi асқындырып алып-
ты. Еш жерде жұмыс iстей алмай, сенделiп жүрген көрiнедi.
Мiне, осындай аурулармен 65-тердiн (сотталғандардың) тең
жартысы ауырады. Бəрiнiң де жүйкелерi жұқарып, тап осы-
лай əзер жүргендерiн байқау қиын емес. Бұның бəрi өткен
күндердiң жазылмайтын белгiлерi. Қазбалай берсең шыға
бередi...
    1991 жылы Қазақстан Республикасының Президентi
Н. Назарбаевтың: «Қазақстандағы 1986 жылғы желтоқсан-
ның 17-18-iндегi оқиғаларға қатысқаны үшiн жауапқа
тартылғандарды ақтау туралы» Жарлығы шықты. Қадалған
44
жерiнен қан алатын кешегi Орталықтың ұлы шовинистiк
саясатының арқасында өмiрлерiне сызат түскен желтоқсан-
дықтарға арналған ең болмаса, тегiн емделуге, санаторий,
курорттарға тегiн жолдамалар сияқты жеңiлдiктер болса,
шемен болып қатқан жүректерiн сəл-пəл жiбiтуге септiгiн
тигiзер ме едi... Қашан болса да мұндайда бiздердiң кешiгiп
жүретiн жаман əдетiмiз қалмайтыны бар. Əйтпесе, кешегi
тамыз көтерiлiсiнде қаза тапқан үш жiгiтке мəскеулiктердiң
көрсеткен құрметi бiздiң өкiметiмiз тарапынан неге
Қайратымыз бен Ерболдарымызға дарымағанын ойлағанда
түңiлiп кетедi екенсiң. Тiптi, сол оқиғаның құрбаны
Қайраттың өзiн алты жыл өткiзiп, бүкiл халық болып был-
тыр ғана əрең ақтап алғанымыздың өзi айтуға келгенде
ұят. Ұлттық батырларын алақанында аялаған айналайын
халқымның тамаша мiнездерi бiздерге жетпегенi ме?
    Көздеген мақсаты бар, арманы бар адам деген
жаратылыстың өмiрi кейде оқыс, быт-шыт болып жоғалады
екен де, тағдыры замана иiрiмiне түсiп кете барады екен.
Мiне, сондай заманының иiрiмiне түсiп, өмiрлерi əркiмнiң
қолында қақпақыл болған желтоқсандықтар əлi күнге
естерiн жинай алар емес. Олай дейтiнiм, түрмедегi ұлын бiр
көруге зар болған Шора Қарабаевтың анасы елге келiсiмен
көз жұмса, жалғыз қызын көз алдында шырылдатып алып
кеткенiн көрген Қайыпхан Иманбаеваның анасы да мұндай
қорлыққа шыдай алмай үзiлiп кеттi. Олай дейтiнiм сүйген
қызынан сол аласапыран кезде айырылған жас жiгiт отыздан
асқанша үйлене алмай əлi жүр. Олай деуге бiздердiң толық
хақымыз бар. Ал осының бəрiне кiм кiнəлi? Кiмдер кiнəлi?!
Жоқ, олар басына түскен қара бұлттың өтемiн емес, жүрегiне
салынған жараның өтеуiн сұрайды. Ертең сотталарын,
қуғын-сүргiнге түсерiн сезсе де азаматтық ары жiбермей
алаңға шыққан ұл-қыздарымыздың əлi күнге теперiш көрiп,
республикамыз тəуелсiздiк алып, өз алдына «қазан-ошағы»
бөлек ел болса да өз жерiнде өгей болып, шетқақпай қалып
жүргенi басқа бiр əңгiме...
    Тағдырымыз бiр болған соң, түрме нанын бiрге же-
ген соң желтоқсандықтар туыстан əрмен болып араласып
кеттiк. Соңғы кездегi сол əдетiмiз бойынша Қайратпен
бiрге сотталып, он төрт жылға айдалып кеткен Қайыргелдi
Күзембаевтың үйiне де жиi барамыз. Жатақхананың кiп-
                                                        45
кiшкентай бөлмесiнде əйелiмен, екi баласымен тұрып жа-
тыр. Бөлменiң тарлығы сондай, тiптi бұрылатын жер жоқ.
«Үйлерiнiң» тарлығынан олар бiзден қысылса, олардың осы
тiршiлiгiне кiнəлi адамдай бiз олардан ұяламыз. Сонау 86-
ға дейiн де осындай бiр бөлмеде сығылысып тұрыпты, əлi
де сол тап-тар бөлме. Өзгерген ештеңесi жоқ. Жуық арада
өзгередi деп те ойламайды. Осы Қайыргелдi секiлдi астана-
да тұрып, жатақханаларда ұлдары есейiп, қыздары бойжетiп
келе жатқан желтоқсандықтар қаншама! Бұл тiзiмге Үсiпхан
Сейтiмбетов, Қадыр Есiмбаев, Ерлан Декелбаев, Ерлан
Бисенбаевтарды да қосуға болады.
    Осы жерде, өткен жылы 5 қыркүйекте «Ар-намысым,
мақтанышым, қасиетiм – Желтоқсан» деген қырғыз-қазақ
жастарының кездесуiнде Президентiмiз Н. Назарбаевтың:
«Желтоқсанда сотталғандарға тегiн пəтер беруге үкiметке
нұсқау бердiм» деген сөзiне қатты сенiп, тағатсыздана күтiп
жүргенiмiздi баса айтқанды жөн көрдiм.
    Жетпiс жылдан астам уақытта бетiне тiрi пенде тiке қарай
алмаған, өзiнiң суық демiмен бүкiл əлемдi тiтiркендiрген
Кеңес үкiметiнiң солақай саясатына қарсы шыққан қазақ
жастарының бұл ерлiгi болашақта (бүгiнде өз ерлiгiмiздi
өзiмiз елемей, бағаламай келемiз ғой) «XX ғасырдың Ұлы
оқиғасы» атанары сөзсiз.
                                       «Алматы ақшамы»,
                                       14 шiлде 1992 жыл.


Əзiрбайжан МƏМБЕТОВ:
«КӨРЕСIНI КОЛБИНШIЛЕРДЕН КӨРДIК ҚОЙ...»
     (Еркін Жаппасұлының жүргiзген сұхбатынан)
     – Əзеке, тұтқиылдан қиюы қашқан бiр сауал
қояйын деп отырмын. Алматыда болған 1986 жылғы
желтоқсанның «ызғары» Сiздi де шарпып өткен екен
дегендi ұзынқұлақтан жиi естимiз. Сол жағдайды
оқырмандарға өз аузыңызбен жеткiзгенiңiз тиiмдi болар
едi.
     – Ұсқыны жаман сол «ызғырық» əдiлет iздеген қаншама
қазақ жастарының өмiрiн қыршын қиды. Аман қалған
46
талайының болашағына балта шабылды. Қараңғы қапасқа
қамалып, түрме түбiнде өмiрiн тəрк еткендер де бар. Солар
қатарлы менiң де көрген құқайым аз емес.
    Бiз, Тұңғышбай Жаманқұлов екеуiмiз 17-желтоқсан
күнi кешкi спектакльден соң болып жатқан айқай-шуды
көзiмiзбен көрiп қайтайық деп, сол кездегi Л. И. Брежнев
атындағы алаңға бардық. Абай даңғылының бойындағы
республикамыздың ұлттық кiтапханасы жанындағы аял-
дамадан түсiп, үкiмет үйiне қарай өрлей бергенiмiз сол
едi, қарсы келе жатқан адамдар бiздердi таптап кете жаз-
дады. Iле-шала олардың iздерiне түсе өкшелей үрейлi
топ қуып жетiп, ұстағандарын аяусыз соққыға жығып,
қанға бөктiруде. Қапелiмде не iстерiмiздi бiлмей дал
ұрдық. Сөйткенше болған жоқ бастарына қара маска киiп,
қолдарына резiңке қолшоқпар ұстағандар «мына тобырдың
бастаушылары осылар болу керек» деп келiп, таяқтың асты-
на алғаны. Үстiмде тоным, басымда қарақалпақ бөркiм
бар едi, қақ басыма қолшоқпарлармен тартып жiберiп,
сұлатып түсiрдi де машинаға қаумалап сапып алып, мили-
ция бөлiмiне жөнелттi. Бетiмдi айғыздаған қан. Жанымдағы
серiгiм – Тұңғышбайдың қайда қалғанын да бiлмеймiн.
Депутаттық жəне Орталық Партия Комитетiнiң мүшелiгi
туралы куəлiгiмдi көрсетемiн. Пысқырып қарайтын бiрi
жоқ. Содан бiр ауруханаға əкелiп, жарылған басымды тiктi.
Сөйтсем ол Мемлекеттiк қауiпсiздiк комитетiнiң емханасы
екен. Одан таң ата Министрлер Кеңесiнiң ауруханасына
əкеп жатқызды. 2-3 күннен кейiн палатадан залға шықсам,
ақ халат киген бөгде 2-3 адам жүр. Олар менi аңдушы
тергеушiлер екен. Менi емдеп жатқан бөлiмнiң меңгерушiсi
Садықов Дүйсен деген жiгiт: «Аға, абыржымаңыз, бiз сiздi
ешкiмге де бермеймiз», – деп көңiлiмдi жұбатып қояды.
Бiрақ оған шыдамадым, нартəуекел деп, Колбинге телефон
соқтым. Хатшы қыздан өтiнiп едiм, партияның бiрiншi хат-
шысына менiң сəлемiмдi жеткiзген ол сағат күндiзгi 4-те
қабылдайтынын айтты. Бұл желтоқсанның 27-28 күндерiнiң
бiрi болатын. Залда менi аңдып жүрген тергеушiлер маған
көңiл сұрап келген туған-туыс, дос-жаран, бала-шағамның
бəрiн менен шыға бере: «Ол не айтты, қандай бұйрық бер-
дi?» – деп тергеуге алады екен.
                                                      47
    Алдымда милиция бөлiмiнен шығарған бетте Орталық
Партия Комитетiнiң идеология бөлiмiне бiр апарып шығар-
ған. Ондағы таныс мырзалардың бəрi де қабақтарынан қар
жауа, суық қабылдап, құжаттарымның бəрiн алып қалған.
Ендi соларға телефон шалып, Колбиннiң кел дегенiн, сол
үшiн куəлiктерiмнiң қажет екенiн айтып, есiктен кiрер
жердегi милиция қызметкерiне тастап кетулерiн өтiндiм.
Барсам, ешкiм ештеңе тастамапты. Аталмыш бөлiмге теле-
фондасам жым-жырт. Кезекшi қазақ жiгiтi екен, əрi менi та-
нитын көрiнедi, жағдайымды түсiндiрiп едiм, кiруге рұқсат
еттi мың болғыр.
    Колбинге өзiмнiң кiм екенiмдi, қандай жайға тап
болғанымды бастан-аяқ баяндадым. Тыңдап болып,
«өкiнiштi, өкiнiштi-ақ екен» деп бас шайқаған болды.
Тергеуден босаттырды, үйге келiп, бала-шағаммен жылап
көрiстiм.
    Содан 1987 жылғы 3-қаңтарда прокуратураға шақырту
келiп тұр. Бардым. Тексердi. Отбасы мүшелерiн де,
қызметтес əртiстердi де, машинамның жүргiзушiсiн де, тiптi,
театр есiгiнiң күзетшiсiн де сұраққа алып, əбден мазаларын
кетiрдi.
    Сонда ғой, Орталық Комитеттегi бұрынғы аралас-
құралас болған мырзаларға, идеология бөлiмiндегiлерге:
«Менiң халыққа еңбек сiңiрген адал коммунист екенiмдi
бiлесiңдер, қорғасаңдаршы», деген тiлегiме: «Ендi сенiмен
бiздiң iсiмiз жоқ, тек прокуратура айналысатын бола-
ды» деген, маңдайдан қолшоқпармен қойып қалғаннан да
қайратты жауап алдым. Мiне, бұрынғы Кеңес Одағының
«жолбарыс терiсiн» жамылғандарының «адамгершiлiгi» мен
«əдiлеттiлiгi» осындай едi.
    Содан М.Əуезов театрының бас режиссерлiгi қызметi-
нен шығарды. Бiрақ Театр қайраткерлерi қоғамы ұжымы
төрағалықтан босатқылары келмей, қорғап қалды. Сол
кездерi Кубада өткен халықаралық конгреске қатысуым
керек едi, жiбермедi. Англияға шақыртылған сапарым-
да Мəскеуден атақты өнер, қоғам қайраткерлерi Ульянов,
Лавровтар Колбиннiң атына жеделхат жiбердi. Сонда
Геннадий Васильевич «Сенi жiбермей жүрген кiмдер өзi?» –
дейдi бетi бүлк етпей.
48
    Сол жылғы көкек айының басында менде ешқандай
қылмыстық iстiң болмағанын, сот жазықсыз кiнəлағанын
анықтап, сол кездегi Республиканың Бас Прокуроры
Елемесов «ақталғаным» туралы қуанышты «хабар» жеткiздi.
    Сайқал саясат бөлiнгенмен өнерде шекара болған ба?
Грузия, Армения, Əзiрбайжан, тағы басқа республикалардағы
əрiптестерiм қолдап: «Рухани жəбiр көрiп жүрген адамды
көтермелеу мiндетiмiз», – деп, Мəскеуге шақыртып, депутат
етiп сайлады. Сонда Мəскеудегi сайлау учаскесiнде өзiмiздiң
Мəдениет министрлiгiнен, Алматы қаласының Калинин
аудандық партия комитетiнен, сол ауданның ардагерлер
кеңесiнен менiң сайлануыма қарсылық бiлдiрiлген хаттар,
жеделхаттар топырлап түсiп жатты. Оны ұйымдастырып
отырғандар да колбиншiлдер едi...

                                         «Қазақ əдебиетi»,
                                      13 қараша 1992 жыл.
              АЙТЫЛМАҒАН АҚИҚАТ
    Желтоқсан шындығы неге қайта-қайта жабылып
қала бередi?
    Желтоқсан – XX ғасырдың елеулi оқиғасы.
    Желтоқсан – қазақ халқының тарихынан ерек-
ше орын алатын ұлы дүмпулердiң бiрi. Арада тоғыз
жыл өтсе де, дүйiм дүниенi елеңдеткен сол бiр күндер
аласапыранының өз бағасын ала алмай жүруi – бiздiң
осы ойымыздың айқын дəлелi. Неге олай? Оқиғаның
ақ-қарасын айыру үшiн əр түрлi деңгейде комиссиялар
құрылып, жан-жақты тексеру жұмыстарын жүргiздi
емес пе? Əлде былайғы елге бiлiнбейтiн, бiрақ бəрi-
бəрiн жабуға, жасыруға, жоқ етуге қызмет ететiн қарау
күштер бар ма?.. Таратылған Қазақстан Республикасы
Конституциялық сотының баспасөз хатшысы Мейрам
БАЙҒАЗИНМЕН жүргiзетiн сұхбатта осы сияқты сан
сауалға жауап берiлiп, беймəлiм бiраз шындықтың бетi
ашылады деп бiлемiз.
    Т. А. – Мəке, Конституциялық сот жұмыс iстеген үш
жылдай мерзiмде он шақты iс қарады. Соның iшiнде
1986 жылғы Алматыдағы Желтоқсан оқиғасы сүйектiсi
де сүбелiсi деп бiлемiз. Əйтсе де бүкiлхалықтық қасiретке
айналған осы iстi мен шағылмайтын жаңғаққа ұқсата
беремiн...
    М. Б. – Оның рас. Ақиқаттың таяу арада айтыла
қоятынына менiң де күмəнiм бар. Себебi, ардан безген,
азаматтық ожданын аяққа басқан лауазымды мырзалар əлi
де отырған орындарынан мызғыған жоқ. Олар «желтоқ-
сандықтарға» байланысты бұл iсте тексерудiң барысын-
да күнi бүгiнге дейiн халықтан сұрқиялылықпен жасыры-
лып келген барлық қылмыстары мен жантүршiктiрерлiк
ақиқаттары ашылып қала ма, сөйтiп айдай əлемге масқара
боламыз ба деп қатты қорқады.
    Т. А. – Дегенмен, бiз əңгiмемiздi өз ретi бойынша
өрбiтiп, Желтоқсан оқиғасының Коиституциялық сотта
қаралуына кiмдер қозғау салды, соған да аз-кем тоқтала
кетсек деймiн.
    М. Б. – Бұл процесс Қазақстанның азаматтық «Азат»
қозғалысы жəне қанды оқиға кезiңде қуғын-сүргiн көргендер:
50
X.Қожа-Ахмет, халық əртiсi Ə.Мəмбетов, бұрынғы ми-
лиция қызметкерi А.Нəлiбаев, мұғалима Ж.Сəбитова,
бұрынғы ҚКП ОК-нiң басқарушысы А.Статенин, жазушы
А.Сейдiмбеков, республикалық ұйғыр газетiнiң бұрынғы
бас редакторы Т.Назаров, бiр кездегi студент Б.Ни, сол
сияқты басқа да шағымданушылардың (оның iшiнде ақын
М. Шаханов та бар) шағымдары негiзiнде басталған едi.
    Өзiнiң рухы мен мазмұны жағынан теңдессiз осынау сот
жұмысы барысында оның мүшелерi мен сарапшылардың
үлкен тобы шағымданушылардың талабына сəйкес қыруар
шаруа тындырды. Əрқайсысы 300 беттiк 14 том матери-
ал жинақталды. Жұмыс барысында Конституциялық сот
пен оның мүшелерiне жан-жақтан қысым жасалғанын
да жасырып қажетi жоқ. Осы орайда осалдық танытып,
бұра тартқандардың да болмай қалмағандығы құпия емес.
Есесiне судьялық антына адалдық танытып, ар-ұяттары
алдында асқақ бола бiлген Сабыр Қасымов, Георгий
Владимирович Ким, Ордағали Ықсанов, Жолымбет Бəйiшев
сынды азаматтардың арқасында архивтер мен мiз бақпайтын
мекемелердiң тас қақпалары ашылды, қаһарлы, бет қарат-
пайтын талай мықтылар заң алдында ашық жауапқа тартыл-
ды.
    Т. А. – Мəке, Конституциялық сотта баспасөз хат-
шысы қызметiнде жүрiп көп жайға қанықтыңыз, куə
болдыңыз. Сол себептi де оның бiзге белгiсiз қырларынан
сөз қозғап жүрсiз. Мəелен, «Заң» газетiнiң биылғы
жылғы шiлденiң 29-ы күнгi санында жарияланған
«Конституциялық соттағы сорақылықтар» деген
мақалаңызда да Желтоқсан оқиғасына тоқтала кетiп: «...
Артық дауысты пайдаланып, осыдан сегiз жыл бұрын
желтоқсандықтарды «тұншықтыруға» қатысты үш
судьяны қолдаған Баймаханов пен оның орынбасары
И. Рогов ақыры «желтоқсан iсiнiң» түбiне жетiп тынды»
деп жазыпсыз.
    М. Б. – Конституциялық соттың кеңейтiлген мəжiлiсiнен
кейiн бұл iс тоқтатылды. Өйткенi, жағдайдың өзi осыған
алып келдi. Дауысқа салынған кезде көпшiлiктiң азшылықты
«жұтып қоятыны» белгiлi. Сөйтiп, көпшiлiкке айналып,
кеудесiн кердеңдеткендер арасында – өздерi қылмыскер
ретiнде жауап беруге тиiстi Людмила Башаримова, Сергей
                                                      51
Ударцев, Виктор Малиновский секiлдi заңгерлер болды.
Олардың көзқарасы өзгермеген, сол бəз-баяғы қалпында.
Сондықтан да олар iстi одан əрмен жалғастыруға құлықты
емес едi. Осыдан кейiн, əрине, сот мүшелерiнiң басы бiрiге
ме? Заңды төрағасы академик М. Баймаханов болғанымен,
iс жүзiнде билiк құрған оның орынбасары Игорь Иванович
Рогов болды. Төрағаның солқылдақтығын əбден бiлiп алған
ол iстеймiн дегенiн iстедi. Осылай жел баққан қызметкердiң
қатарына сот хатшысы А. Нұрмағамбетовтiң де қосылуы
мақсатты iстiң мəнсiздiкке ұрынуына айрықша ықпал еттi.
    Аманжол Нұрмағамбетовтiң сот хатшысы болып қызмет
атқаруының өзi заңсыз едi. Сондықтан да сот процесiндегi
«Азат» қозғалысының өкiлеттi өкiлдер тобының жетекшiсi,
Қазақстан Республикасы Жоғарғы Кеңесiнiң депута-
ты Жасарал Қуанышəлi 1994 жылдың 17-маусымы күнi
Қазақстан Республикасы Конституциялық соты төрағасының
атына мынандай хат жазды. (Оны əдейi аудармай орыс
тiлiнде берiп отырмыз. – Т.А.)
    «Уважаемый Мурат Таджимуратович!
    В связи с делом по декабрьским (1986 г.) событиям,
находящимся в настоящее время на судопроизводстве в
Конституционном суде и по которому я являюсь одним из
истцов, прошу Вас представить мне стенограмму протоко-
ла заседания КС об избрании во второй половине 1992 года
(ориентировочно август-сентябрь) Нурмагамбетова А. М.
секретарем КС.
    С уважением Ж. Куанышалин».
    Жасаралдың осы хатына Қазақстан Республикасы
Конституциялық соты хатшысын сайлауға арналған 1992
жылғы 3-шiлдедегi жиналысқа М. Баймаханов, И. Рогов,
Ж. Бəйiшов, Л. Башаримова, К. Жалмұхамбетов, О. Ықсанов,
Г. Ким, А. Нұрмағамбетов жəне С. Ударцев қатысып,
Аманжол Мағзұмұлы Нұрмағамбетов бiрауыздан сот хат-
шысы болып сайланды деген жарты беттiк жауап келдi. Ал,
Жасаралдың сұрағаны – жиналыстың стенограммалық жаз-
басы едi. Хаттамада жиналысқа қатысқандардың қатарында
Ж. Бəйi-шев болды деп көрсетiлген соң, ол əлгi хаттың
көшiрмесiн Жолымбет Нұрахметұлына жiберген. Осылайша
хатшының сайланбай, қолайы келген кiсi ретiнде өткiзiлiп,
заңсыздыққа жол берiлгендiгiн анықтаған. Мiне, осыдан
52
кейiн А. Нұрмағамбетов хатшылық еткен Конституциялық
соттың күллi жұмысын заңсыз едi демеске шарамыз қайсы?!
    Т.А. – Ə деп қолға алғанда-ақ Желтоқсан оқиғасы ту-
ралы iстiң Конституциялық соттағы тағдыры немен ты-
натыны белгiлi болған екен-ау! Сенген серкелерiмiздiң
өздерi 86-жылдың сол бiр сұрқия күңдерiнде жазықсыз
жастарды жазалаудың алғы шебiнде жүрсе, əрине, көзi
ашық, көкiрегi ояу кiм-кiм де осылай демей ме!
    М.Б. – Дəл солай болатынын жақсы түсiнген Жасарал
Қуанышəлi соның алдын алу үшiн Жоғарғы Кеңестiң
депутаты ретiнде жiгерлi жұмыстар жүргiзгенiн айта
кету лəзiм. Жазықсыз қудаланған ғалым, заң ғылым-
дарының кандидаты X. Ш. Əлжановпен бiрге 1986
жылдың желтоқсанында жəне одан кейiн болған жазалау
оқиғаларына байланысты қаралатын iске Конституциялық
соттың судьялары Л. И. Башаримованың, С. Ф. Ударцевтiң,
В. И. Малиновскийдiң қатысуға ешбiр қақысы жоқ екендiгiн
айтып, Қазақстан Республикасы Конституциялық соты-
на шағымданды да. Мəселен, Башаримова сол уақытта
Қазақ КСР Жоғарғы сотына мүше болып, қылмысты iстер
жөнiндегi алқаға жетекшiлiк еткен. Оқиғаға қатысушыларды
жазалау iсiне белсендi түрде ықпал етiп қана қоймай, кiнəсiз
жандарды соттаудан бас тартқан судьялардың өздерiне
қысым жасаған, қудалаған. Бұл фактiлер Қазақ КСР Жоғарғы
Кеңесi Комиссиясының материалдарында жазылып, бұдан
былайғы жерде адам құқығын қарау iсiнен шектетiлсiн деп
ап-айқын көрсетiлген. Алайда, соған қарамастан ол əлдебiр
алыс түпкiрден емес, мемлекетiмiздiң Жоғарғы соты аты-
нан ұсынылған. Сонда оның Конституциялық соттан жайлы
орын табуына кiмдер қол ұшын бердi, септестi екен дейсiң
ерiксiз.
    Ал, Ударцевтi алсақ, «Жолдасбековтiң кадры» ретiнде
негiзсiз қызметтен аластатылған Əбдез Стамқұловтың ор-
нына ҚазМУ-дың заң факультетiне декан болысымен,
жалпы қазақ атаулының соңына шам алып түскен кiсi.
Студенттердi оқудан шығартқан, ғалым-ұстаздарды уни-
верситеттен қуғызған. Оның осы iске берiлiп шабытта-
на кiрiскенi соншалықты, оны «фашист» деп атаған екен.
Ол Малиновскийдi өзiне орынбасар етiп алғаннан кейiн,
желтоқсандықтардың соңына түсудi одан да күшейтедi.
                                                         53
Жоғарғы Кеңестегi Комитетте олардың кандидатурала-
ры талқыланғанда бұл айтылмай қалмады, бiрақ ешқандай
əсерi болмай, Конституциялық соттың мүшелегiне өтiп
кеттi. Сонда қалай деймiз-ау, осылардың орнына ұсынатын
ұлты басқа, бiлiмдi де бiлiктi, тəжiрибелi заңгерлер аз ба
едi? Əрине, табылатын. Бiрақ жоғарыда отырган əлдекiмдер
үшiн, олардың күнi ертең жайғасқан жақсы орындарында
алаңсыз болуы үшiн, кезiнде сыннан сүрiнбей өткен осы
сияқты кiсiлер керек болды.
    Т.А. – Сот төрағасының орынбасары болған Рогов
жөнiнде не дер едiңiз:
    Ж.Б. – Игорь Иванович кезiнде «Желтоқсан iсiн» өзi
қозғап, сол уақыттағы республика басшылары Г.Колбин,
Н.Назарбаев, С.Мұқашев жəне басқаларын орын алған
заңсыздықтар үшiн жауапқа тарту қажеттiгi жөнiңде
баспасөзде пiкiр айтқан адам. Ол сонысымен демократтарға
ұнап, ұпай жинаған. Бiрақ дəл сол кезде Конституциялық сот-
ты басқа соттарға қосу туралы əңгiме болып жатқан. Сөйтсек,
онысы – кейiн белгiлi болғанындай – «желтоқсандықтардың»
құқықтарын қалпына келтiру немесе ақиқатты ашу үшiн
емес, жеке басының мүддесi үшiн жасаған шаруасы екен.
Конституциялық соттың өз мiңдетiн одан кейiн да осылай-
ша атқара беретiндiгi белгiлi болған соң-ақ, ол бетпердесiн
сыпырып, сот процесiне қарсылардың сойылын соғып шыға
келдi.
    Сот мүшелерiнiң iшiнен: «Саяси бағаны Жоғарғы
Кеңес Президиумының Комиссиясы бердi емес пе, ендi
оған құқықтық баға берудiң қажетi не? Егер оны бiз одан
ары     тереңдетiп    қозғай    берсек,    онда      қоғамның
тұрақсыздануына əсер етемiз. Ұлтаралық қақтығыстар
мен алауыздықтар туады. Президент пен оның айналасын
күйелеймiз, мұны «орыс тiлдi» тұрғындар түсiнбейдi» деп
неше түрлi сылтаулар айтып, өздерiнше дəлелдегендер та-
былды. Шын мəнiсiнде олай емес, бұл – жауапкершiлiктен
жалтарудың жолдары едi. Олардың мақсаты: қайткенде де
iстi сиырқұйымшақтатып жiберу болды. Процестiң үстiнде
де түкке тұрғысыз, көбiсi мəжiлiске мəселе етiп шығармай-
ақ, судьялардың өз арасында оп-оңай шешiлетiн формальды
нəрселер едi. Бiрақ олар жоқтан өзгенi iлiк етiп, сағыздай со-
зуды əдетке айналдырды. «Əйтеуiр iске кедергi болсыншы»
54
деген ниетпен жасаған қысастықтарының бiрi ретiнде про-
цесс басталар алдында Министрлер кабинетiнiң ыңғайымен
судья А.Нұрмағамбетовты Германияға баратын топқа қосып
жiберуiн айтуға болады. «Шұғыл аттандыруларының» сыры
шағымданушылар сенiмсiздiк көрсеткен Л. Башаримова,
С. Ударцев пен В. Малиновский секiлдi сот мүшелерi соттан
шеттетiле қалса, iстi қарауға судьялар саны жетпей (кворум
болмай) қалуы үшiн жасаған қулықтары екен. Сондай-ақ,
Желтоқсан құрбандарын ақтауға келгенде де сұрқиялықтары
сумаңдап, құйтырқы қулықтары кедергi болды. Соның сал-
дарынан желтоқсандықтар «Қуғын-сүргiн көргендер туралы
Заңнан» тыс қалды. Жоғарғы Кеңестегiлер де: «Бұл мəселе
Конституциялық сотта қаралып жатыр, сол бойынша қарық
қылатын айрықша заң қабылдаймыз» дел сырғақтатты. Шын
мəнiнде оны Конституциялық соттың аяғына дейiн алып
шығып, тиянақты тұжырым жасауына мүмкiңдiк бермедi.
    Т.А. – Дегенмен, Мəке, Қазақстаңдағы желтоқсан
оқиғасы Жоғарғы Кеңесiнiң күн тəртiбiнде қаралатын
мəселе болып арнайы сөз болды емес пе?
    М. Б. – Оның рас. Таратылған Жоғарғы Кеңестiң мəжiлiс
мiнберiнен сөз алған Жасарал Қуанышəлi: «Мен Жоғарғы
Кеңестiң депутаты ретiнде өз əрiптестерiмнiң назарын
бұрынғы парламенттiң Желтоқсан құрбандары алдында
қарыздар болып қалғанына аударғым келедi...
    Осыған орай жаңа парламент сол қарызды өтеп,
сессияның күн тəртiбiне мына мəселелердi енгiзуге тиiс»
деп, Конституциялық сотқа да, соттың құрамына да
қатысты мəселелердi тармақтап-тармақтап тiзбелеген едi.
Соның iшiндегi ең елеулiсi – Конституциялық сот төрағасы
М. Баймахановтың «Конституциялық сотта желтоқсан оқиға-
лары (1986 ж.) туралы iстiң қаралуының кiдiру себептерi
жөнiнде» баяндамасын тыңдау болатын.
    Егер Жоғарғы Кеңес таратылмай, жұмысын ретiмен жал-
ғастыра бергенде, сөз жоқ, ол солай болатын едi. Алайда
Конституциялық сот оған жеткiзбедi. Заңды белiнен ба-
сып, Желтоқсан оқиғасын аса құпиялап, 19 күн бойы
жабық мəжiлiс өткiздi. Бұл ашық қоғамдық соттың əңгiмесi
едi. Сөйтiп, «Мə, сендерге керегi осы болса!» дегендей,
Жоғарғы Кеңестiң өзiнiң болу-болмау мəселесiмен бiлек
сыбана айналыса бастады. Ақырында бiр ғана округтегi
                                                       55
кеткен кемшiлiк тұтас бiр институттың түбiне жетерлiктей,
дабырайған қазақстандық қателiкке айналдырылды. Кеңес
Жалмұхамбетов Алматы облыстық сотының төрағасы бо-
лып бекiтiлдi.
    Ал, қанды сойқанның қайталанбауы үшiн, ақиқатты ай-
қындау үшiн өздерiнiң судьялық парыздарына барынша
ақ-адал бола бiлген Сабыр Қасымов, Ордағали Ықсанов,
Жолымбет Бəйiшев əзiрге бос. Бəрi де бiлiмдi, бiлгiр
заңгерлер, сот iсiн жетiк бiлетiн ғалымдар. Осылардың ара-
сынан Ж.Бəйiшевтi бөле-жара атауға əбден болады. Өйткенi
ол күнi кешегi күлi көкке ұшқан Кеңестер Одағында, бергi
бес-алты жыл əлетiнде, Конституциялық соттың жұмысы
туралы бiрiншi рет кандидаттық диссертация қорғаған аза-
мат...
    Сөйтiп, Желтоқсан оқиғасы одан əрi жалғасуда. Бiрақ
оның мəнi де, мазмұны да бұрынғыдан өзгерген.
    Т. А. – Расында, солай екен, Мəке! Жүрек пен жүйкеге
жүк түсiретiн ауыр кезеңiне ауысыпты. Желтоқсан
оқиғасын ақтауға арналған тоғыз жылдық күрестi
түйiндей айтқан əңгiмемiзден осыны аңғардық.
    Сұхбаттасқан Талғат АЙТБАЙҰЛЫ.
                                             «Ана тiлi»,
                                 14 желтоқсан 1995 жыл.


                                    Хасен ҚОЖА-АХМЕТ
     «ҚЫСҚАРТЫЛҒАН IСТIҢ» СЕРГЕЛДЕҢI
    Желтоқсан оқиғасына қатысқандардың арасында
сақталмай, халық соттарының «мейiрiмi түсiп, емдеуге
жiберген» азаматтар кiмдер, олардың тағдыры туралы не
бiлемiз?
    «Жолы болып», iсi қысқартылып сотталмай қалған
азаматтардың бiрi ақмолалық Асқар Шаяхметұлы Сағынаев
екен. 1986 жылы желтоқсанда ол Ақмола педагогика
институтының 3 курсында оқып жүр едi. Алматыдағы оқиға
туралы естiгеннен кейiн қазақ азаматтары желтоқсанның
20-сы күнi Ақмола педагогика институтының жанына жина-
лып, пiкiр алыса бастайды. Бiраздан соң жиналған студент
56
жастар тобы қаланың орталық алаңына қарай бет алады.
Шерушiлер қатарында Асқар Сағынаев та бар едi.
   Ақмола милициясы да алматылық əрiптестерiнiң
«тəсiлiн» қолданып, алаңға шыққан қазақ азаматтарын бас
салып тұтқындауға кiрiседi. Кешкi сағат 17-де Асқар да ми-
лиция бөлiмшесiне жеткiзiледi. Аты-жөнiн, мекен-жайын
анықтап, суретке түсiрiп ұзақ əуреге салып босатқанмен,
26-желтоқсан күнi сағат 16-да тұтқындалды. (Сол кеткеннен
Асқар 1987 жылдың 25-тамызында ғана оралды).
   Ендi Асқар тергелген кездегi дəйектерге жүгiнейiк:
   «...А.Сағынаев ұлт араздығын қоздыру мақсатында
Қазақстан Компартиясы Орталық Комитетi Пленумының
шешiмiне наразылық бiлдiрiп үнпарақ дайындаған. Бұған
қоса ол облыс басшылығына табыс ету үшiн «Петиция»
жазып, онда Қазақ ССР-iнiң ұлт саясатын бұрмалаған орыс
халқына сену, құрметтеу идеясына күмəн келтiрген. 1986
жылдың 20-желтоқсанында үкiмет өкiлдерiнiң заңды талап-
тарына ашық мойынсұнбай Целиноград қаласының Орталық
алаңына, «Москва», «Турист» мейманханаларының жəне
Орталық почтамт жанына жиналып, транспорттың дұрыс
жұмыс iстеуiне кедергi келтiрген қазақ жастарының то-
бына Сағынаев өзi жазған үнпарақтарын таратумен ай-
налысты. Өзi құрастырған «Петицияға» қол қойғызу
үшiн алаңда ынталы топ ұйымдастырған Сағынаев
«Целиноградсельмаш» заводының жəне педагогикалық
институттың жатақханаларына да барып кейбiр азаматтарды
қол жинауға үгiттеп, арандатқан». (Целиноград облыстық
сотының 1987 ж. 16 ақпандағы ұйғарымынан). Асқарды
тергеген прокуратура қызметкерлерi соттың шешiмiнсiз, тек
прокурордың нұсқауымен-ақ оны облыстық психиатриялық
емханаға жөнелтедi.
   А.Сағынаевтың iсi сотта тек 1987 жылдың 16 ақпанында
ғана қаралып, Целиноград облыстық соты (төрағалық етушi
Попов В. М., заседательдер В. М. Чунтонова мен А. Г. Се-
редкина, прокуроры А. Д. Казанцева): «...1964 жылы туған
Асқар Шаяхметұлы Сағынаевты Қазақ ССР Қылмысты iстер
кодексiнiң 60-шы («Ұлттық жəне нəсiлдiк теңқұқылықты
бұзуды насихаттау) жəне 170-3-шi («Қоғамдық тəртiптi
бұзушы топтың əрекетiне қатысушы немесе оны ұйым-
дастырушы) баптары бойынша қоғамға қауiптi əрекетi үшiн
                                                       57
айыптап», мынадай нəрселердiң анықталғандығын айта-
ды: «1986 жылғы желтоқсанның 17-18 күндерi Алматыда
ұлтшылдардың ұйымдастыруымен жасалған өртеу, қира-
ту т. б. əрекеттер орын алған оқиғаның болғанын бiлген
А. Сағынаев Целиноградтағы оқу орындарының оқушыларын
да дəл Алматыдағыдай əрекеттерге арандату мақсатында
жұмыс жүргiзген», – дей келiп: – «Бiрақ Сағынаев қылмыс
жасаған сəтте жəне қазiргi уақытта да шизофрения ауруы-
мен ауырғандығынан оның қылмыстық iсi қысқартылып, өзi
жалпы типтегi психиатриялық емханаға жатқызылып, емде-
луге мəжбүр етiлсiн», – деген ұйғарым шығарады.
    «Мен Асқармен бiрге қаламыздағы № 3 орыс мектебiнде
бiрiншi кластан бiрге оқыдым, – дейдi Асқардың досы
Қазыбек Кəрiмов. – Асқардың ерекшелiгi – өте намысқой едi.
Ол өзiне ана тiлiн жете меңгеремiн деген мақсат қойып, 7-8
кластарда қазақ тiлiмен терең шұғылдана бастады. Соның
арқасында, тiптi қазақша өлең шығара алатындай дəрежеге
де жетiп қалды... Асқардың «iстi» болғанын естiп, соңынан
емханаға iздеп барғанымызбен, бiрден хабарласудың
мүмкiндiгi болмады. Əзер дегенде жолыққан сəтiмiзде
жабық шыны артынан оның жанарынан мөлтiлдеген жас
пен шарасыздықты көрдiк. Амал не, бiздiң қолдан келетiн
жағдай тек жүрек жылуымызбен оның мұз боп қатқан
көңiлiн жұбату ғана болды».
    – «Асқармен 6 кластан бастап, орта мектептi бiтiргенше
бiр партада отырдым, – дейдi Асқардың кластасы Болат. –
Бiз оны адалдығы, адамгершiлiгi, өз сөзiне берiктiгi сияқты
қасиеттерi үшiн сыйлайтынбыз, қазiр де сыйлаймыз. Асқар
ойы ұшқыр, бiлiмi терең жан. Мектептi де, № 4-шi кəсiптiк
техникалық училищенi де үздiк бiтiрiп шықты. 1982-
1984 жылдар аралығында əскер қатарында болып, 1984
жылы Целиноград педагогика институтының инженерлiк-
педагогикалық факультетiне оқуға түстi. Асқар шахматтан
спорт шеберлiгiне кандидат дəрежесiне жеттi. 2 жылдай «ка-
ратэ» спортымен шұғылданып, спорттық разряд нормасын
орындады».
    Мiне, А. Сағынаев туралы оны жақсы бiлетiн аза-
маттардың пiкiрлерiн кезiнде ескерместен облыстық сот,
оны сотқа қатыстырмастан – «жынды» деген ұйғарым жа-
сай салды. Сөйтiп ол 8 ай бойы ауру адамдардың арасы-
58
на жатқызылып, сау адамға зиянды неше түрлi дəрiлердi
қабылдап, «тəжiрибеден» өттi. Ақыры 1987 жылдың 14-та-
мызында болған арнайы комиссия Асқардың «денсаулығын»
қанағаттанарлықтай деп тауып, 25-тамызда оны бостандыққа
шығарады. Кейiн, Желтоқсан оқиғасына үкiметтiң ызғарлы
көзқарасы бiршама өзгергенде А. Сағынаевтың жазған арызы-
на 1989 жылдың қазан айында Қазақ ССР-i Жоғарғы сотынан
«...Целиноград облыстық сотының 1987 жылы 16-ақпандағы
А. Сағынаевты шизофрения деп тауып ықтиярсыз ем-
деуге жiберген ұйғарымы күшiн жойып, қылмыстық iсi
толық қысқартылды» деген жауап келгенiмен, Асқар
психиатриялық диспансердегi есептен тек 1991 жылдың
қыркүйек айында ғана шығарылды. Мiне, «сотталмай, iсi
қысқартылған» Желтоқсан оқиғасына қатысушылардың
бiрi Асқардың сегiз ай бойғы сергелдеңi осындай. Бəрiнен
де оның Желтоқсан кезiнде үнпарақ жазып таратып, сана-
лы түрде саяси күреске бел шешiп кiрiскен азаматтығына
қалай сүйсiнбеске? Асқардың өзiмен кездесуге бiр сəтi түстi.
Қаншама сергелдеңге түссе де жiгерi мұқалмаған, мойымаған
Асқарды тек елдiң мүсiркей қарағаны, денсаулығы тура-
лы сұрағаны ыңғайсыздандыратыны сезiледi. «Жоғарғы
соттың шешiмiмен 1986 жылы тағылған айыптаулардан
ақталғаныммен «жынды» деген диагнозы əлi күнге дейiн
алынбай отыр. Сондықтан менiң мəшине жүргiзуге, шетел-
ге шығуға құқым шектеулi», –
дейдi Асқар.
    Жаны жаралы аза-
маттарымыздың көңi-
лiне қолымыздан кел-
генше демеу болу, бо-
лашағына сенiмiн арт-
тырып, жiгерiн жану
адамдық парызымыз, ел-
дiгiмiздiң белгiсi болмақ.

              «Алматы ақшамы»,
          17 желтоқсан 1993 жыл.



                                                         59
                                   Тоқтар БЕЙIСҚҰЛОВ

              КОЛБИН ҚҰРБАНДАРЫ
    Желтоқсан оқиғасының өткенiне бес жыл толуын еске
алып, былтыр бiршама дуылдатып өткiздiк. Қазақстан
Республикасының Президентi Н. Назарбаевтың – 1991 жыл-
ғы желтоқсанның 12-сiнде шығарған «Қазақстандағы 1986
жылғы желтоқсанның 17-18-iндегi оқиғаларға қатысқаны
үшiн жауапқа тартылған азаматтарды ақтау туралы»
Жарлығы бойынша «қылмыстық, əкiмшiлiк жəне тəртiптiк
жауаптылыққа тартылған адамдар ақталған деп саналғанын»
жұрт ризалықпен қабылдады. Алайда көңiлдегi түйткiл,
санадағы салқындық толық айыға қойған жоқ.
    1986 жылғы қазақ жастарының бейбiт шеруiнiң өз орны
да, жөнi де бар. Бұл тарихи оқиға, оған ешкiмнiң дауы
жоқ. Оның маңызы 1825 жылғы 14-желтоқсандағы орыс
декабристерiнiң бас көтеруiнен, 1905 жылғы 5-қаңтардағы
Петербургте болған қанды қырғыннан, 1916 жылы қазақ
даласының жер-жерiнде өткен көтерiлiстерден кем емес дер
едiк. Демократия жариялап, ой-пiкiрiңдi еркiн айтуыңа еш
бөгет жоқ деген басшылардың көпiрме сөзiне сенiп, құр қол,
еш қарусыз мəмiле жасауға шыққан жастарды арандатып,
қанға бөккендер ұмытыла қояр ма.
    Демонстрацияға қатысқаны үшiн аяусыз ұрылып,
соғылып, тергелiп, сотталып, түрменiң тар қапасына
отырғызылғандарды, өлiмге душар болып, жарық дүниемен
қоштасқандарды желтоқсан құрбандары деп жүрмiз.
Осылай деуiмiз жөн емес. Оқиғаның желтоқсан айында
өткендiгi болмаса, жастарды қан қақсатқан, сергелдеңге
салып, құрбандыққа шалған негiзгi кiнəлi адам Г. Колбин.
Сондықтан оларды Колбин құрбандары деген дұрыс.
    Желтоқсанның сол бiр күндерi бұлыңғыр болып, дененi
түршiктiрген ызғар шашып, сұстылау көрiнiп едi. Сонда
қанды қырғынның болатын белгiсiн бiлдiрiп тұрған екен.
Бiрақ сұрғылт та суық желтоқсанның үсiгiне шалынып,
аязына қатқан ешкiм жоқ. Одан гөрi Г. Колбиннiң қатулы
қабағы мен сазарған жүзiнен салқындық шашқан ызғары
қатты болды.
60
    Əрине, жастар қозғалысы кезiнде өлiм де, қолы-басы,
қабырға-омыртқасы жарақаттанған, сынған, миы шайқалып,
есi ауысқандар аз болмағанмен, неше түрлi зардап, өрескел
қатыгездiк, жаналғыш əрекеттер 1987 жылы болды. Қудалау,
iзге түсiп iздеу, ұстау, тергеу, соттау, түрмеге отырғызу сол
жылы кең етек алды. Əрi жыл бойы созылды. Мiне, оған да
бес жыл толып келетiнiн айтуымыз керек.
    Оқиға басталғаннан желтоқсан аяғына дейiн құрбан
болғандарды атар болсақ ең алдымен қақтығыстар кезiн-
де қаза тапқан үш адам айтылатын. Олар – студент,
алаңдағы шеруге қатысушы Ербол Сыпатаев, телеопера-
тор, жасақшы С. Савицкий, автопарктiң билет тексерушiсi
Аристов. Алматы энергетика институтының студентi
Е. Сыпатаевтың қатыгездiкпен ұрылғаны соншама, оның бас
сүйегi ауыр соққыдан жарақаттанып, миына зақым тиедi.
Ол 18-күнi ауруханаға жеткiзiледi. Бiр таңқаларлық нəрсе,
С. Савицкийдiң өлiмiн дабырайта көтерiп, оны өлтiрген
адамды жарық күнде шам алып iздегендер Е. Сыпатаевтың
өлiмiне немкеттi қалып танытты. Оның өлу себептерi
тəртiп сақтау орындары қызметкерлерiн, тер-геушiлердi
селт еткiзбедi. Ал ол қайтыс болғанға дейiн бес күн бар едi.
Қазаға байланысты заңды тергеу жүргiзiп, əуреге түскiсi кел-
меген, сiрə. Оны мерт еткен адамды iздеп табудың, жауапқа
тартудың орнына, мəйiтiн туған ауылына, əке-шешесiне
жеткiзiп, тапсырып, тезiрек құтылу əлдеқайда оңтайлы
көрiндi бiлем. Ой зердесiне салып көрсек, оны қанға бояп,
өлiмшi еткен милиция адамдары мен жасақшылар екенiн
iшiмiз сезедi. Бiрақ олардың нақты қайсысы екенiн анықтау
олар үшiн тиiмдi емес екендiгi кiмге болса да түсiнiктi. Сол
сияқты Аристовтың да мерт болуын жылы жауып тастаған
сияқты.
    С. Савицкийдiң өлiмi кiмнен болғаны нақты анықталған
жоқ. Бiрнеше жыл жасырылып келген екi қазақ қызының
өздерiн өлiмге душар етуi туралы кейiн бiлдiк. 1986 жылы
оқиғаның себеп-салдарын тексеру жөнiндегi бұрынғы КСРО
Жоғарғы Қеңесi комиссиясының жұмысы кезiнде қайнатқан
сүттiң бетiне шыққан қаймақтай олардың өлiмi туралы
фактiлер белгiлi болды. Олар он екiде бiр гүлi ашылмаған, 16-
18 жастағы уыздай қыздар едi. Бiрi – Өскемендегi педагогика
училищесiнiң студентi Сəбира Мұхамеджанова да, екiншiсi
                                                          61
– Алматы музыкалық училищесiнiң студентi Лəззат Асанова
едi. С.Мұхамеджанованың Өскемен қаласында өткен
студенттердiң демонстрациясына қатысқаны үшiн үкiмет
сақшыларының көзiне түсiп, қарауылға алынғаны анық.
Республика мемлекеттiк қауiпсiздiк комитетiнiң сол кездегi
төрағасы В. М. Мирошник те оның толқуға қатысқанын
бiлген. Сондықтан да айлалы күштен құтылудың жолы
бiреу-ақ деп тапқан болуы керек. Ол, сөйтiп, 26-желтоқсанда
үйдiң төртiншi қабатынан секiрiп, өзiн-өзi құрбандыққа шал-
ды. Одан бiр күн бұрын қорлық көрiп, намысын таптатқысы
келмеген Л.Асанова бесiншi қабаттан секiрiп, қыршын
жанын өлiмге қиды. Iшкi iстер министрлiгiнiң таратқан
қауесетi бойынша оның желтоқсан оқиғасына еш қатысы
жоқ сияқты. Шүкiр, Л.Асанованы алаңға барғанын көрген
құрбы-қыздар бар боп шықты. Олардың арасында тараған
«ұсталып қалыпты. КГБ тексерiп жатыр екен» деген алып-
қашпа сөздiң айтылуы да тегiн емес. «Жел соқпаса, шөптiң
басы қимылдамайды» дегендей, құпиялылық ашылып, сыр
бердi. Оның бейбiт шерудiң iшiнде болғаны үшiн тергеу-
ге алынғаны, арты жақсылыққа апармайтыны анық. Оған
жастарды ұйымдастырып, алаңға ертiп барған дегендей
айып тағылуы қиянат екенi бесенеден белгiлi. Жан-дүниесi,
жүрегi, буын-буыны əлi нəзiк қыздың сондай əрекет жаса-
уы екi талай. Тағылған кiнə езу тартқызып, күлкi үйiргеннен
басқа, шындыққа жанасып тұрған жоқ. Л.Асанованың да
қазасының қыр-сырын жасыру үшiн сүйегiн дереу үйiне
əкетедi. Бiр қызығы оның денесi Е. Сыпатаевтың мəйiтiмен
бiрге бiр күнде Панфилов ауданына əкелiнедi. «Ақжазық» ау-
ылында тұратын анасы Алтынайдың қайғысына ортақтасып,
бөлiскен сол жер тұрғындары болмаса, республиканың
əмiршiл басшыларының түгi де кеткен жоқ. Оларға «өзi
ұшып өлдi» деп қыздың өлiгiн анасының алдына апарып
тастаса болды. «Бiреуге мал қайғы, бiреуге жан қайғы» де-
гендей желтоқсан шеруiнiң алғашқы құрбандарының үй-iшi,
ағайын-туғандары аза тұтып, қабырғалары қайысып, қайғы-
қасiретке батып жатқанда, Г. Колбин тағы қандай шаралар
қолдану жағын ойлап, өз басын өзi қатырды. Оқиға кезiнде
ұрып-соғу, ұстап əкету, изоляторлар мен камераларға апа-
рып тығу, қала сыртына автомашиналармен əкетiп, ақ қар,
көк мұзға жалаңаш-жалпы күйiнде жастарды тастап кету
62
аз көрiндi. Ендiгi кезек – тергеу, соттау процестерi. Iздеу,
аулау, ұстау қатар жүргiзiлдi. Республиканың бұрынғы
Компартиясы Орталық Комитетi Бюросының мəжiлiсiнде,
Алматы қалалық партия-шаруашылық активiнiң жиналы-
сында желтоқсан оқиғасына берiлген «Ұлтшылдықтың
көрiнiсi», «жауыз ұлтшылдық» («махровый национализм»)
деген бағаны дəлелдеп шығу үшiн Г.Колбиннiң iстемегенi
жоқ. Ол шұғыл түрде Заң корғау орындарының басшыларын
өзiне жинап, олардың алдына «ұлтшылдарды» табу мiндетiн
қойды. Iле Қазақ КСР-i прокуратурасында арнайы тергеу
тобы құрылды. Топты Қазақ КСР-i прокурорының орын-
басары А.Мызников басқарды. Құрамына республикалық
үш мекеменiң – прокуратура, Iшкi iстер министрлiгi
мен мемлекеттiк қауiпсiздiк комитетiнiң ең таңдаулы 98
қызметкерi кiрдi. Билеп-төстеп тұрған, ақ дегенi алғыс, қара
дегенi қарғыс сондай күшке карсы келiп көр. Күн тəртiбiнде
– демонстранттарды, негiзiнен жергiлiктi ұлт жастарын ая-
май əшкерелеу, қатал жазалау мəселесi. Соның салдарынан
1987 жылы құрбандар қатары əлдеқайда артты. Оның үстiне
сол кездерде келген көсемсымақ М. Соломенцев жастардың
кейбiр бой көрсетуiн «барып тұрған ұлтшылдық» деп
отқа май құйғаны аз болғандай, адамдардың кейбiр топ-
тары сот жауабына тартылуы, сот процестерi өткiзiлуi
керектiгiн меңзеп су бүркiп кеткенi елеусiз қалмады. Оның
айткандарының бəрi бұйрық нұсқаудай қабылданды, аузы-
нан шыққандарды орындауға Г.В.Колбиннен бастап жұмыла
кiрiсiп, алас ұрды.
    Соломенцев «көрiпкелдiк» айтқаны алшысынан тұрды.
Жазықсыз жастарға жасалған айыптар тағылып, заңсыз
үкiмдер шығару басталып-ақ кеттi. Келген жаңа жылды
қарсы алып, жұрт жұмысқа ендi кiрiсiп жатқанда Қазақтың
мемлекеттiк университетiнiң бiрiншi курс студентi, ком-
сорг Құрманғазы Рахметовтың «қылмыстық iсi» сотта
қаралды. Төбеге қарап отырып, қолдан жасалған iс үздiк-
создыққа салынбай, апыл-ғұпыл қаралып, 9-каңтар күнi Қ.
Рахметов жетi жылды арқалап шықты. Жоғарғы Сот осы-
лай үлгi көрсеттi. Соның алдында 5-қаңтарда Алматыдағы
№ 19 жұмысшы жастардың кешкi мектебiнде сабақ беретiн
Жансая Сəбитованың «iсi бойынша» республика Жоғарғы
соты үкiм шығарып, 5 жылға бас бостандығынан айыр-
                                                         63
ды. Қазақта анамен айтыспайды да шабыспайды. Ақ сүтiн
берiп ұрпақ өсiрген ананы ардақ тұтып, аса құрмет етiп,
қастерлейдi.
    Ал, Ж.Сəбитова да балалы ана едi. Алайда шектен тыс
жазығы болмаса да, тергеушi де, сот та байыбына барып,
аярлық, парасаттылыққа мойын бұрмады. Имандылық та
олар үшiн шарт емес. Көздерiнен жасын төккен ананы ба-
ладан айырып, түрме қапасына тығып тастау безбүйректiк
емей немене? Ол төңкерiс жасап, лауазымы биiк басшылар
билiктен, ал олардың шашбауын көтерушiлер жайлы кресло-
ларынан айырылып қалатындай қауіп төндiрген шығар деп
ойлаудың өзi қиянат. Небəрi оның iстеген əрекетi «Өлiмге
неге жол берiледi?», «Жалғыз адамды неге сегiз миллион
қазаққа қарсы қоясыңдар?», «Сыртқы дүниемен байланыс
неге үзiлiп тасталған?», «Өлiм-жiтiм туралы неге ақиқат ха-
бар айтылмайды?» сияқты сөздер жазылған парақшаларды
машинкаға басып дайындаған. Бiрақ оларды еш жерге та-
рата алмаған. Ал ақиқатты, шындықты бiлгiсi келген бұл
сұрақтардан тергеушiлер үлкен арандатушылық тауыпты.
Байыптап қарар болсақ, кiмнiң болса да қояр сауалдары
емес пе бұл? Өйткенi, сол кезде қалада тараған алуан түрлi
алыпқашпа өсек-аяндар, жел сөздер əбiгер етiп, жұртты
алаңдатқаны рас едi. Ел құлағы – елу. Құлағымыз елеңдеп
отыратын. «Мұғалiм Сəбитова – сотта өзiн өжет ұстады, бас-
шыларды өлтiре сынады» дегендi естiген де едiк. «Апырым-
ай, сот қандай үкiм шығарар екен, арандатты-ау оны» деген
жанашырлық ниет те бiлдiрiлетiн. Сот үстiнде «... Сiздердiң
күнелту тəсiлдерiңiз өтiрiк, Қазақстанның нанын əжептəуiр-
ақ жедiңдер ғой, халықты азғындата бермей кетiңдер!» –
деуi, əрине, қайсарлық. Ер адамның айта алмағанын қасқая
тұрып айтқан аналық өжеттiлiк. Сол сөзде не кiнəрат бар,
шыны сол емес пе. Ол үшiн соттауға бола ма? Бiрақ, ащы
айтылған ақиқат көңiлге ұнай коймасы белгiлi. Ақыры
үш-ақ күн жүргiзiлген тергеу кезiнде жазықсыз адамға
тағылмаған айып қалмайды. Соны негiз еткен соттың «iске»
терең бойламастан Ж. Сəбитоваға шығарған үкiмiн əдiл деп
айта алмасақ керек. Соломенцев тапсырып кеткен ашық сот
ұйымдастырудың алғашқысы Ж. Сəбитова «iсi» туралы бол-
ды да, баспасөз оны дабыра етiп жазды. Жас анаға араша
түсушi табылмады. Республика Жоғарғы Сотының үкiмiн
бұзу ешкiмнiң қолынан келмедi.
64
    Жылдың басы осылай басталған дүрбелең əрi қарай
тереңдей жалғасып, белең алды. Тек қаңтар айының iшiнде
он бiр адамға сот үкiмi шығарылған. 13-қаңтар күнi ет
комбинатының жас жұмысшысы Б. Жуандықов, 14-каңтарда
Алматы театр-көркемсурет институтының 4-курс студентi
Ж. Тiлегенов бес жылға бас бостандығынан айырылды. Сол
14-i күнi Алматы қалалық сот № 23 құрылыс-қиыстыру
басқармасының электрмен дəнекерлеушiсi Е. Мейiрбеков
пен бетоншысы Н. Рсалиевтi төрт жылға бас бостандығынан
айыру жөнiнде үкiмдерiн шығарды. 22-қаңтарда жұмыссыз Қ.
Қалмұратовқа бес жыл, 28-i күнi бас киiмдер фабрикасының
бухгалтерi Н. Салиховаға үш жыл, 29-ында №23 құрылыс-
қиыстыру басқармасының тас қалаушысы А. Мұзафаровқа
төрт жыл, 30-қаңтарда жұмыссыз М. Асылбаевқа жетi жыл,
Қазақтың мемлекеттiк университетiнiң 4-курс студентi
О. Ысмағұловқа үш жыл берiлдi. Ақпан айында 20, наурыз
айында 20 адамға əр жылға бас бостандығынан айырған
сот үкiмдерi шығарылды. Тергеу мен сот жұмысының
қауырт жүргiзiп, аса бiр құлшына белсенген тұсы бұл кез.
Одан кейiн маусым айы, əсiресе, есте қалды. Бұл айда 12
адамға сот үкiмдерi шықты. Олардың iшiнде ши шығып,
шулы болған, араларында Қайрат Рысқұлбеков бар бес
жiгiттiң сот процесi жұрттың есiнде болар. Ол да ашық сот
ретiнде өттi. Бұл Алматыдағы жағдай, сондай қимыл басқа
қалаларда да жүрiп жатты. Кiсi күлерлiк те, ашынарлық та
заңсыздықтарға жол берiлген. Айып тағудың да шегi бол-
маушы ма едi. «Ленин идеясы жасасын!», «Əрбiр ұлттың өз
көсемi болсын!», «Ешбiр ұлтқа артықшылық берiлмесiн!»
ұран-плакаттарды көтерiп алып жүргенi үшiн соттау қай
зандылыққа саяды. Мал дəрiгерлiк институтының студентi
Ж. Əуезовтi солардың бiреуiн ұстап жүргенi үшiн бес жыл
еркiнен айыруға үкiм шығарылғанына қалай таңданбассың.
Оған қосымша 16 автомашина өртеуге, 152-сiн қыйратуға
қатысып, 302 мың сом зиян келтiргенi үшiн, көптеген
адамның денесiне таңба салғаны үшiн айыбы тағылыпты.
Ойлаңыздаршы – бiр күннiң iшiнде бiр адам соншама əрекет
жасауы мүмкiн бе? Театр-көркемсурет институтының
студентi Ж. Тiлегеновке де автобусты, жатақхананы өртеген
жəне бүлдiрген деген айып та тағып, сот бес жыл арқалатқан.
Ал айыпты болса, Ж. Тiлегенов кейiнiрек «оның əрекетiнде
                                                        65
қылмыс құрамы болмағандықтан» неге ақталды? Мiне,
мұндай заңсыздықтар аз емес екен.
    Жыл басынан басталған жазалау, негiзiнен, төрт бағытта
өрбiдi, бiрiншiден – шеруге қатысты дегендердi iздеу,
ұстау, отырғызу, екiншiден – тергеу, соттау, түрмелерге
қамау, үшiншiден – оқудан, партиядан, комсомолдан
қуу, төртiншiден – жұмыстан шығару, қызметтен босату.
Осының бəрi тiкелей Г. Колбиннiң бақылауында болды.
Ол əртүрлi айла-əдiстердi ойлап тауып, өз билiгiн күшейте
түстi. Право қорғау органдарының iсiне көңiлi толмайты-
нын айтып жүрдi. 1987 жылғы 10-қаңтарда өткен Қазақстан
Компартиясы Орталық Комитетiнiң VI пленумында
желтоқсан оқиғасына қатысушылар сыналып, Орталық
Комитетiнiң ұлттық жəне ұлтаралық қатынастар жөнiндегi
комиссиясы деген құрылды. Бақылаудың құйтырқы бiр түрi
едi бұл. Ендi бiр жолы – Орталық Комитет аппаратының
əр дүйсенбi сайын өтетiн жиналысында жазалаудың бары-
сын тыңдап, талқылап отыру. 5-қаңтар күнгi жиналысқа
«Социалистiк Қазақстан» (қазiргi «Егемендi Қазақстан»)
газетiнiң сол кездегi редакторы Балғабек Қыдырбекұлы
өзiнiң қатысқанын, Орталық Комитеттiң насихат жəне үгiт
бөлiмiнiң менгерушiсi А. Устиновтiң «бүгiн 17 студенттi
отырғыздық» деп iсiне-кебiне мақтанышпен баяндаға-
нын əңгiмелегенi «Лениншiл жас (қазiргi «Жас алаш») га-
зетiнiң 1990 жылғы 29-желтоқсанындағы санында жарық
көруi кейбiр ойға жетелейдi. Жастардың басына түскен
қасiреттi пайдаланып, өздерiнiң қара басының қамын
көбiрек күйттегендер «Əдiлет пен тазалықтың, жақсы
үлгi-өнегенiң» шаңырағы болып есептелетiн сол Орталық
Комиттеттiң өзiнде де аз болмағаны ғой. Г. Колбиннiң ал-
дында құрдай жорғалап, құрақ ұшқандар өз кiнəсiн сезiне
ме екен? Желтоқсан оқиғасының деректерi А. Устинов
сияқтылардың алдынан өтiп, олар өз қолдарымен от көсеп
отырған ғой. Ол «17 студенттi отырғыздық» деген күн
қозғалысты басқаннан кейiнгi 17-i күн болатын. Бұл сонша
уақыт iздеу, ұстау, алып кету, қамау толассыз жүргiзiлгенiн
бiлдiрмей ме. Апыр-ай, дейсiң, қазақ елiнiң топырағында
туып-өскен, оның нан-тұзының дəмiн татқан, осында өзiне
бақыт тапқан А. Устиновтей азаматтың мұнысы несi? Қазақ
достарының алдында тiлi тəттi болғанымен, дiнi қатты екен-
66
ау. Сырты жылтыр, iшi сылдыр адам болып шықты демеске
амал бар ма. Арамызда жүрiп, арамдығын iшiне бүгiп кел-
ген оның Г. Колбиннiң оң қолы болып, айтқанын екi етпей
орындау барысында қолдау-қолпаштауымен, тiкелей арала-
суымен қазақтың талай жiгiттерi мен қыздарының тағдыры
тəлкекке айналып, қанаттары қайырылып жапа шеккен
болуы керек деген ой мазалайды. Əртүрлi мамандықтың
белгiлi қайраткерлерi – 7 адам қол қойып, желтоқсан
оқиғасына қатысқандарды айыптап жазылған үндеухатты
ұйымдастырушылардың бiрi А. Устинов екенiн ендi бi-лiп
отырмыз. Байқаймыз, ол үндеухатқа жетi адамның бəрi қол
қоймаған көрiнедi. Олай болса А. Устинов өзi басшылық ет-
кен газеттерге жiберiп, бастыруға қандай қақысы бар. Ұятқа
қаларлық iс атқарған. Бұл да Г. Колбинге жағымды болудың
бiр көрiнiсi.
    Қаптап өтiп жатқан пленумдар, съездер, конферен-
циялар, жиналыстар Г. Колбин назарынан таса қалмады
деу асыра айтқандық емес. Өзi қатысып, сөйлеу əдетке
айналған iсi болды. Қай-қайсысында болмасын сөйлесе бол-
ды, желтоқсаншыларды даттап, оларға неше түрлi айдар
тағып жүрдi. Бiр нəрсенi қайта-қайта айта берсе демi кетiп,
шайлықтыратыны бар. Ол ондаймен есептескiсi келмедi.
Сол себептен 1987-жылдың 6-7 наурыз күндерi өткен
Қазақстан комсомолының XVI съезiнде Г. Колбин «Өткен
жылғы желтоқсанда болған жайсыз, жағымсыз көрiнiстердi
жұрттың көбiсi ұмытқысы келедi» деп тағы да ушықтырып
қойды. Сол съезде «шынайы ұлттық ерекшелiктердiң
менмендiкпен, дандайсумен, ұлттық өзiмшiлдiкпен үш
қайнаса сорпасы қосылмайды» деуiнде. негiзiнен қазақ
ұлтына тағылған айыптың исi аңқиды. Бұл сөз Мызников,
Волтунов, Тетеркин сияқты право қорғау органдарының
үлкен қызметтерiндегi адамдарға дем берiп, кежегесiн
көтермедi дейсiз бе. Ендеше «шаш ал десе бас алатын»
оңдайлардың демонстрацияға қатысқан дегендердi аямай,
жөн-жосықсыз жазалауына таңдануға еш болмайды.
    Олар үшiн заңнан гөрi Г. Колбиннiң тапсырмасы, талабы,
нұсқауы заң едi. Оны орындамаған органдардың қызметкер-
лерi аласталатыны сөзсiз. Ондай болады да. Қазақ КСР Жо-
ғарғы сотының төрағасы Т. Айтмұхамбетовтың өзi де əупi-
рiмдеп орнында əрең қалды. 1987 жылдың тамыз айының ба-
                                                        67
сында Əдiлет министрлiгi мен Жоғарғы Сот басшыларының
есебi Орталық комитеттiң бюросында тыңдалып, онда
Г. Колбиннiң, «Айтмұхамбетов либералдыққа салынып,
қылмыскерлерге жеңiл жаза тағайындап жатыр» деуi тығы-
рықтың таянғанын сездiрсе керек. Шындығына келсек ал-
дында ғана бес жiгiттiң сотталуын либералдықтың, жеңiл
жаза тағайындаудың белгiсi демес едiк, керiсiнше асқан
қатыгездiк, аямастық ол.
    Маусым айында тағы бiр əдiлетсiздiктiң өрескел көрiнiсi
болды. Ол арыстай бес жiгiттiң тергелуi мен сотталуының
заңсыз, күшпен жүргiзiлуi. «Жетiсу» жəне «Огни Алатау»,
«Коммунизм туғи» (ұйғыр тiлiнде) газеттерiнде сол жiгiт-
терге болған ашық сот процесiнен түсiрiлген сурет-
тiң басылғанына назар аударылмай қалған жоқ. Айып-
талушылардың төртеуi ағаштан жасалған тар қоршаудың
iшiнде, ал бiреуi сыртында, алдында жеке тұр. Бəрi де тiк
түрегеп тұр. Қолдары артында. Бас иген ешқайсысы жоқ.
Еңселерi биiк, жүздерiнде қорқып-қобалжудың, абыржудың
iзi бiлiнбейдi. Қаймықпай қасқайып тұр. Соған қарағанда
олар өздерiн кiнəлi деп есептемейдi, ақ-адал екендiктерiне
əдiл үкiм шығарылады деп сенедi.
    Оларды бес iшкi əскер қызметкерi қоршаған. Арт
жақтағы орындықтарда адамдар. Қарама-қарсыда – сот
мүшелерi. Сотқа төрағалық етушi Е. Л. Грабарник төмен
қарап, шұқшиып үкiмдi оқып тұр. Оның бет-жүзi анық
керiнбейдi. Ол кiнəлi адам сияқты басы түсiп кеткен.
Суреттi көрген басқаларды бiлмеймiн, өз басым уыздай
жас қыршындарға риза болып, аяныш сезiмiне берiлгенiмдi
бiлемiн. «Сот төмен қарап қалған, ал «бұзақылар» бастарын
көтерiп, кiнəсiз жандардай ұстайды өздерiн» деген желеу-
мен осы сурет үшiн бiрнеше қызметкер жауапқа тартылып,
орындарынан алынғаны белгiлi. Əсте жағымпаз жылпостар
Г. Колбиннiң құлағына сыбырлап жiберген болуы керек,
жоқ жерде танымал қызметкерлер зиян шегiп шыға келдi.
    «Сот iс қарады» деген тақырыппен берiлген əлгi сурет-
те кiмдер бейнеленген едi? Астына жазылған сөздерге көңiл
тоқтатайықшы: «Бұдан бұрын баспасөзде хабарланғанындай,
Ал-матыда болған жат əрекеттерге белсене қатысқан бiр топ
бұза-қыларды тергеу орындары анықтап, сот iсi жүргiзiлдi.
Олар Алматы архитектура-құрылыс институтының I-курс
68
студенттерi Қ. Рысқұлбеков пен Е. Көпесбаев, Алматы
энергетика-құрылыс техиикумының 3-курс студентi Ж. Тай-
жұмаев, «Алмаатаотделстрой» тресiндегi № 39 құры-
лыс-монтаж басқармасының балташысы Т. Тəшенов пен
«Алмаатапромстрой» тресiндегi № 40 құрылыс-монтаж
басқармасының электiрмен дəнекерлеушiсi Қ. Күзембаев де-
гендер». (Жетiсу, 19. 06. 87). Алайда тергеу кезiнде де көп
жəйттер ашылмады. Олардың жазықсыз екендiгiне дəлел
болатын тұстар айтылмады. Ақыры Қазақ КСР Жоғарғы
Сотының қылмысты iстер жөнiндегi сот коллегиясы Қ. Рыс-
құлбековты ең ауыр жазаға – атуға, Т. Тəшенов пен
Ж. Тайжұмаевты – 15 жылға, Қ.Күзембаевты – 14 жылға,
Е. Көпесбаевты – 4 жылға бас бостандығынан айыруға
үкiм шығарды. Қыршын жастардың əдiлдiк күткен үмiтi
ақталмады. Кейде бiз осындай iстерге терең үңiлiп, мəн
бере бермеймiз, «е, белгiлi ғой» деп жүре беремiз. Тергеудiң
кезiнде дəлелденбеген кiнəнi сот қалайша қабылдауға тиiс
деп ой жүгiртiп жатпаймыз. Сол бесеудiң соты шикi iстi қайта
тергеуге жiберуiне болатын едi ғой. Кiнəларының жоқтығын
айтып, жандары шырқырап, сотты сүйенiш еткенмен
олардың сағы сынып, салы суға кеттi. Екi апта бойы өткен
сот мəжiлiсiнде 73 куəгер, 6 жəбiрленушi тыңдалғанмен,
бесеуiнiң кiнəлары толық ашылмай дүдəмал күйiнде қалды.
Алайда айыптаушы прокурордың «Бiздiң қоғамымыздың
Рықұлбеков, Тайжұмаев, Тəшенов, Күзембаев жəне
Көпесбаев сияқты сiлiмтiктерiне тиiстi жазаларын беру ке-
рек» дегенi болып əдiлетсiз үкiм құрастырылды. Құдды 1937
жылғы көрiнiс.
    Сот мəжiлiсiнде олардың тергеушiлердiң зорлық-
зомбылық, қорқытып-үркiту əрекеттерiн айтқан мəлiм-
демелерi еленбеген. Мəселен, Қ. Рысқұлбеков «Мен
өлтiруге қатысқам жоқ, тергеушiлер зорлықпен «өлтiрген,
соларды шақырыңдар» десе, сот мəжiлiсiнде ойландыра-
тын мəлiмдеме емес пе. Бiрақ, ол құлақка iлiнбедi. Оның
«қылмыстық iсiне» тергеу жүргiзген С. Державецкий мен
А. Дубаев, Қайраттың айтуына қарағанда, қандай айла-
шарғыға бармады дейсiз. Анасына «Мен» кiнəлi емеспiн,
тазамын, мама», «ешкiмге жалынбаңдар, мен ақпын, аққа
күйе жұқпайды» деп хат жазғанда да заңға, адамгершiлiкке
құдайдай сенгенi ғой оның. Қайраттың өлiм жазасын ауы-
                                                         69
стырып, 20 жылға түсiргеннен не қайыр, не пайда, түптiң
түбiнде заңның əр қарпiн берiк ұстанатындар оны жарық
дүниемен қоштастырды.
    Г. Колбиннiң құрығы ұзын екен, оның əмiрiн бұлжытпай
орындаушы милиция қызметкерлерi Қ. Рысқұлбековтi қаң-
тардың басында ауылына барғанда, ұйықтап жатқан жерiнен
қолына кiсен салып алып кеткен, 16-маусымда оны ату жаза-
сына кескен үкiм шықты. Қудаланудың арқасында бұрынғы
КСРО Жоғарғы Кеңесi президиумының 1988 жылғы
28-сəуiрдегi Жарлығымен кешiрiм жасалып, өлiм жазасы 20
жыл бас бостандығынан айырумен алмастырылды. Ал, сол
жылдың 21-мамырында Қайрат дүниеден өттi. Оны 1987
жылдың маусымында-ақ колбиншылар құрбандыққа шалып
қойған болатын. Соны, ақыры, iске асырды.
    Тергеушiлер Қайрат қана емес, басқаларын тергегенде
де қорқыту, үркiту былай тұрсын, тiптi ауыздарынан ақ ит
кiрiп, қара ит шығып кемсiтуге, жəбiрлеуге, балағаттауға
дейiн ерiк берген. Мысалы, тергеушi Губченко Қ. Күзембаев
жасақшыны өлтiрдi дегендi мойындамағанда «Бараны, ты
будешь гнить в зоне, не выйдешь оттуда, если выйдешь, то
стариком будешь» деген екен. Ал, Егоров деген тергеушi
С. Исабековтi (№ 30 құрылыс-қиыстыру басқармасының
бетоншысы, 1987 жылғы 17 ақпанда оны 4 жылға – бас
бостандығынан айыру жөнiнде Алматы облыстық сотының
үкiмi шығарылған) «Бұдан да адам өлтiргенiң жақсы едi.
Қалтаңда ақшаң болса, адамды өлтiру деген сөз емес,
ақшамен құтылып кетуге болады... Егер шыныңды айтып, №
15 автобусқа сағат 12.00 де шабуыл жасап, таяқ сермегенiңдi
мойындасаң, саған жеңiлдiк жасаймыз. Мойындамайды
екенсiң, 15 жыл аласың, одан аз емес. Ал əкеңдi партиядан
шығарамыз, елден қуамыз, қарабет қыламыз. Өзiңдi басқа
камераға тастаймыз, онда əкеңдi танытады. Қане, қайсысын
қалайсың, тандауыңды айт» – деп қорқытқан екен. Тергеушi
бəрiн кесiп-пiшiп қойған соң, С. Исабековке не қалды? Осы
сөздерден кейбiр заң қызметкерлерiнiң (бəрiне күл шашу-
дан аулақпыз, адал, адамгершiлiгi мол азаматтар жоқ десек
əбестiк болар) безбүйрек бет-пердесiн, iшкi есеп, адамдық
ниет-пиғылын байқау қиын емес.
    Желтоқсан шеруiне қатысқан азаматтардың бiрi – Хасен
Қожахметов 1987 жылдың 6-ақпанында қамауға алынды. Ол
70
бұдан бұрын өз ұлтының намысын қорғаймын деп түрменi
де көрген болатын. Ал бұл жолы да ол дүбiрлi күннен шет
қала алмады. Қазақ телевизиясының редакторы боп жүрген
кезi. Өз терезесiнен алаңдағы бар қимыл-қозғалысты көрiп,
шерушiлер қақтығысып қан-қырғынға ұшырамасын дегенi
оймен арасына келiп қосылады. Оны бiр ай жарымнан артық
iздеген екен-ау. Екi жарым ай тергеу жүргiзiлгенiнен кейiн
ұйымдастырылған сот процесi алты күнге созылыпты. Ол
Қазақ КСР қылмысты iстер Кодексiнiң 60-65 баптары бой-
ынша 4 жылға бас бостандығынан айыру жазасына кесiлiп,
қатал режимдегi еңбекпен түзеу колониясына жiберiледi.
Əлгi баптар бойынша ұлттық жəне нəсiлдiк теңдiктi бұзу не-
месе жалпы тəртiпсiздiк жасау iсi болса жауапқа тартылса
керек. Ал X. Қожахметовке ондай кiнə тағудың ретi жоқ.
Бұған тəртiпсiздiгi көрiнбейдi, «Солдаттармен, жасақтармен
қақтығыспай, өзiмiзше көше-көшелерде наразылық демон-
страциясын бейбiт өткiзейiк» – деп сөйлеп, араларында
жүргенi жоғарыдағыдай кiəға жата қоймайды. Оның несi
қылмыс? Байқайтынымыз, əйтеуiр, соттау үшiн бармақтан
сорып, себеп-сылтау iздегендерi анық. Соттау керек дедi,
соттады.
    Əуелден алдарқатып алдап, ақиқатты жасырып, жалған
сөйлеп, өтiрiктi судай сапырып келген басшылар оқиға
кезiндегi, одан кейiнгi тергеу, соттау жүрiп жатқанда
құрбандар жөнiнде шындықты жасырып, құпия ұстады. Ол
екi жарым жылға дейiн созылды. Тек Г. Колбин кеткеннен
соң, Қазақ КСР Жоғарғы Кеңесiтiк Комиссиясының жұмысы
кезiнде құпияның көбесi сөгiлiп, ақиқат деректерiне көз
жеткiзе бастағанда бiраз сырға қандық. Алайда, шатастыры-
лып берiлген деректерге малтығып, қайсысының құйрығын
ұстауды бiлмей дал болды жұрт. Бiреулерге сөйту керек
болған, сiрə.
    Кұрбандардың саны басында жасырын ұсталғаны кiмдi
болса да алаңдатпай қоймады. Сондықтан қандай бiр дерек
болса, елең етiп қалатынбыз, кереғар болса, дұрысы қайсы
дегендей ойымызды мазалайтынбыз. Мысалдарға жүгiнейiк.
    Қазақ КСР Жоғарғы Сотының төрағасы Т.К.Айтмұхам-
бетовтiң дерегi: 103 адам жауапқа тартылған, оның 78-i
сотталған («Мəдениет жəне тұрмыс», № 6, 1989 ж.)
                                                       71
    Сол кездегi Қазақ КСР прокуроры Г. Б. Елемесов
«99 человек привлечены к уголовной ответственности»
дедi («Вечерняя Алма-Ата», 19.08.89 ж.). Екi жағдайда
да қылмыстық жауапқа тартылған деп түсiнсек, неге əр
түрлi цифрлар көрсетiледi? Сонымен қылмыстық жауапқа
тартылғандар 103 пе, жоқ 99 ба?..
    1986 жылғы оқиғаға байланысты құрылған комиссияның
төрағасы болған кезде К. Мырзалиев мынадай деректi
алға тартты: 105 адамның қылмысты iстерi ашық соттарда
қаралып, 99 адамға арнаулы үкiм кесiлген, төртеуi сол жерде
ақталып, екеуi еркiнен тыс емдеуге жiберiлген екен. («СҚ».
5.12.89).
    Сөйтiп, сотталған адам 78 бе, жоқ 99 ба? Қылмысты
iстер бойынша жауапқа тартылған адам. 103 пе, 99 ба, жоқ
105 пе? деген сұрақ та туындайды. Қазақ КСР Жоғарғы
Кеңесi Президиумының бұрынғы төрағасы М.Р. Сағдиев «в
уголовном порядке осуждены 99» дедi. («Вечерняя Алма-
Ата», 9.12.89 ж.). Бұл жерде сөз жауапқа тартылғандар
емес, сотталғандар туралы болып отыр. Əр адамды iздеуiмiз
келеңсiз көрiнуi де мүмкiн, бiрақ əрбiр жанды құрбандыққа
шалатын еркек тоқты құрлы санамауымыз адамшылыққа
жатпайтын кердең мiнез, қуыс көкiрекпен бiрдей. Бiр де
бiрi қалмай ескерiлуi тиiс. Əрқайсысының тағдырына
немқұрайды қарау жөн емес. Олардың өмiрi бар, ата-ана,
аға-iнi, апа-қарындастары бар. Олар да қамығып, мұң-
шерге батпады дейсiз бе? Халқымыздың қадiрмендi азаматы
М. Шаханов басқарған комиссия да ресми орындардың 99
адам сотталған деген анықтамасына табан тiреп, негiз еткен
сияқты.
    Өлген адам көпке дейiн екеу-ақ делiндi. Олар Е. Сыпа-
таев пен С. Савицкий. Кейiнiрек оларға Аристовты қосты.
Комиссияның анықтауы бойынша С. Мұхамеджанова мен
Л. Асанова желтоқсан оқиғасының салдарынан қазаға
ұшыраған деп табылды. Сонда өлiм шығыны бесеуге жетiп
отыр. Осылардың мерт болуын ресми орындарда жақсы бiле
отырып, ақиқатын айтпай келдi. Əлi белгiсiз жағдайда көзiн
жұмған Қ. Рысқұлбеков өлiмiнiң құпиясы толық ашылмауда.
Оны қоссақ алты жас ұлан тектен тек құрбан болғанын бажай-
лаймыз. Адамға бiр-ақ рет берiлетiн жарық дүниенi кiм өз-
өзiнен киып кеткiсi келедi дейсiң. «Басқа түссе баспақшыл»
72
дегендей, олардың өмiрмен қоштасуына əдiлетсiз қара күш,
билiк тiзгiнi қолында болған əкiмшiлдiк кiнəлi деп түйемiз.
    Сотталған 99 адамның 76-сы ерлер, 23-i əйелдер екен.
Соттаған республика Жоғарғы Соты, Алматы облыстық
жəне қалалық соттары. Өлiкке қаптаған қарғалардай жабыла
кiрiсiптi ғой.
    Намыс үшiн бас тiккен 76 жас ұланның екеуiне өлiм
жазасын беру туралы үкiм шығарылған болса, 73-iн бас
бостандығынан айырған, бiреуiне еңбекпен түзеу жаза-
сы берiлген. Ал 23 қызғалдақтай жас арудың 20-сын бас
бостандығынан айырған, екеуiне еңбекпен түзеу жазасы
берiлген, бiреуi қара жұмысқа жiберiлген. Ал 99-дың екеуi
өлiм жазасына, бiреуi 15 жылға, екеуi 14 жылға кесiлген бол-
са, 31 адамды 5-8 жылға бас бостандығынан айыру туралы
үкiм шығарылған.
    Ресми орындардың анықтамасына сүйенiп шығарылған
осы «есептiң» өзi ойландыратын сияқты. Адам тағдыры
ойыншық па, қалай өзi деп күйiнiш сезiмге берiлесiң.
    Сол ресми орындардың ақпаратына сену-сенбесiңдi
бiлмей, күдiкпен қарайсың. Себебi соңғы кезде тағы
бiр деректер қылаң бердi. 1991 жылғы 12-желтоқсанда
қол қойылған Қазақстан Республикасы Президентiнiң
«Қазақстандағы 1986 жылғы желтоқсанның 17-18-iндегi
оқиғаларға қатысқаны үшiн жауапқа тартылған азаматтарды
ақтау туралы» Жарлығы шыққанда ҚазТАГ тiлшiсiмен əңгiме
кезiнде республиканың мемлекеттiк кеңесшiсi Ю.А. Хитрин
«Ал, қылмысты iстер бойынша сотталған 102 адамның
74-i ақталды. Ал, 28 айыптау үкiмi күшiнде қалдырылды,
бiрақ олардың көпшiлiгi анағұрлым қысқартылды» деген
түсiнiктi алға тартты. («СҚ», 14.12.91 ж.). Қалайда əйтеуiр,
ақпарларды шым-шымдап, суыртпақтап шығару əдiсiн
үйренiп алғанбыз ғой. Қарап отырсақ сотталғандардың саны
78 де, 99 да емес, 102 адам болып шыққан жоқ па?! Үш адам
неге тiзiмге iлiнбей келген? Олар да табылуға тиiстi емес пе?
    Мысалы, ресми орындардың ақпарат тiзiмiне Қасымхан
Майқанов деген азаматтың аты кiргiзiлмей келiптi, бiрақ
желтоқсан оқиғасына қатысқан. Ол туралы өзi былай дейдi:
«Мен де қаһарлы желтоқсан тұтқындарының бiрiмiн. Маған
тағылған «айып» негiзiнде Сiбiр өлкесiнде бiр жарым
жыл кесiмдi жазамды өтеп қайттым. Рас, кейiн ақталдым»
                                                          73
(«Алматы ақшамы», 17.10.91 ж.). Қ. Майқанов құрылысшы
болып iстеген, «Желтоқсан» партиясының мүшесi едi.
Санаққа қосылмады ма, əлде басқа бiр құпиялылық бар ма,
кiм бiлсiн?! Қ. Майқанов сияқты тар қапасқа отырғызылып,
бiрақ тiзiмге iлiнбей қалғандар жоқ десе, сене алар ма
екенбiз?
    Ендi ақталған, босатылғандар жөнiнде бiрер сөз.
Бұл процесс қиындықпен жүргiзiлуде. Қолында үлкен
билiк күшi бар Қазақ КСР Жоғарғы Сотының төрағасы
Т. Айтмұхамбетовтiң өзi Ж. Сəбитованың iсiне араша
түскенiмен, толық құтқарып ала алмауы ненi байқатады?
Онымен келiспей, өре түрегелiп, байбалам салушылардың
шешiмi оңай iстердi қиындатып, əлек салғаны қайбiр бүйрегi
бұрғандық. Ж. Сəбитованың мерзiмiн Жоғарғы Соттың
Төралқасы 1988 жылғы қарашаның 22-сiндегi қаулысымен
үш жылға қысқартқанмен, ол босатылмады. Тек Қаскелең
аудандық халық сотының шешiмiмен 1989 жылдың ақпан
айында босап шықты. Т. Антмұхамбетовтың наразылық
етiп, түрмеден Н. Салихованы босатуға көмектескенiн риза
көңiлмен қабылдай аламыз.
    1990 жылдың мамыр айында бес жiгiттiң аштық
жариялауының əсерiнен Ж. Тайжұмаев пен Қ. Күзембаевтың
түрмеден босатылуына мүмкiндiк туды, ал Т. Тəшеновтiң
кесiлген мерзiмi он жылға дейiн кемiтiлдi.
    Осы секiлдi əр түрлi жолдар мен желтоқсан қаһармандары
бостандыққа шыға бастады. Оның бəрi оңай соқпағаны
түсiнiктi. Г. Колбин кеткеннен кейiн босатылғандар мен
ақталғандарды бiле бастадық. Соның өзiнде ақпарлар адам
шатасатындай түрде берiлдi. Мысалы, əңгiме сотталған 99
адамның айналасында болып қалса, 1988 жылы «22 адам бо-
сап шықты», «наказания отбывают 11 человек», 1989 жылдың
желтоқсан айында «Түрмеде 8-9 адам қалды», «в местах ли-
шения свободы находятся 10 осужденных», 1990 жылдың
мамыр айында «4-iнен басқасының бəрi босатылған»,
сол жылғы қыркүйек айында «46-сы ақталды», «60-61
адам мүлдем кiнəсiз деп танылып, ақталды», желтоқсанда
«3-8 адам ақталмай отыр» деген сияқты шым-шытырық
мəлiметтер жария көрдi. Жүз шақты адамның санына жете
алмай əуре-сарсаңға түсемiз, мындаған қойды санағандай
шатастырамыз. Ең соңғы Ю.А.Хитриннiң дерегiне сенсек,
74
үкiмi күшiнде қалған (яғни ақталмаған, босатылмаған деп
бiлсек), 28 адам түрмеде күн кешуде. Бiрақ, бұлар сотталған
102 адамнан қалғандары.
    Назар аударар бiр нəрсе, түрмеден босатылғанның
бəрiн ақталды деуге жатпайды. Олардың iшiнде – кесiмдi
мерзiмдi толық өтеп шыққандары бар, кешiрiм жасалып
босатылғандары бар. Олардың iстерi қайта қаралып, соттау
кезiндегi үкiмдердiң күшi жойылғандығы жөнiнде шешiмдер
шығарылғанда ғана ақталған болып есептелсе керек. Ал,
əзiрге, олай ақталмағандардың бар екендiгiнде күмəнiмiз
жоқ. Өздерiн ақтау жөнiнде өтiнiш жасап жүргендерге
мейiрiмдiлiк көзқарас болса құба-құп.
    Айыптау үкiмi күшiнде қалдырылған 28 адамға келетiн
болсақ, Ю.А.Хитриннiң түсiндiруiне қарағанда, оларға
«милиция қызметкерлерiн жəне жасақшыларды қасақана
өлтiрiп жəне олардың өмiрiне қатер төндiргендер» деген
айып тағылатын сияқты. Жарайды, ет қызуымен жастардың
тас лақтырғаны, қақтығысып қалғаны, талай нəрсенi
бүлдiргенi расқа шыққанын мойындайық. Бiрақ, қырқысып,
қырылысуды бiрiншi болып олар бастамағанын да мойын-
дау керек. Ю.А.Хитриннiң «Қиын жағдайдан бейбiт жол-
мен шығудың ретiн əлi де табуға болатын едi. Бiрақ, алаң
қоршауға алынып, демонстранттарға қарсы су шашылды
жəне шоқпар жұмсалды. Мұның өзi жастарды заңға қарсы
iс-қимыл жəне тəртiпсiздiк жасауға мəжбүр еттi. Мiне,
бұдан кейiн домонстрация сапер күрегiн жəне қызметшi
иттердi пайдалану арқылы қатыгездiкпен басып-жаншыл-
ды» – дегенi де соған саяды. Əрине, бұл түйiн М.Шаханов
басқарған Комиссияның құжатында жан-жақты көрсетiлген.
Өзiн ұрып жатса, қорғанып қарсы күш жұмсайтыны неге
есептелмейдi. Олай болса, ең алдымен кiнə су шашқан,
шоқпар жұмсағандардың мойнына қойылып, олар жауапқа
тартылуы тиiс емес пе? Оларды басқарып, қақтығысқа
итерiп, жастарды арандатушылыққа апарған Г.Колбин
бастаған лауазым иелерiнiң кiнəлануы əбден орынды.
Ендеше оларды жауапқа тарту жөнiндегi қаулы неге жүзеге
асырылмайды? «Тырнадан əкiм қойсаң басыңнан қиқу
кетпес» деген халықтың асыл сөзi еске түседi. Г. Кол-
биннiң 1987 жылғы əңгiр таяқ ойнатып қиқулағаны, жа-
старды дүрлiктiрiп, дүрбелеңге салғаны əлi есiмiзде. Ол
                                                        75
желтоқсаншыларды ұстатып, асығыс соттатып, түрме каме-
раларына отырғызумен шектелмедi. Ол шараларды қанағат
тұтпады, азырқанды. Сөйтiп, шеруге қатысқан деген сезiк
болса жеткiлiктi, оқудан қуу, жұмыстан босату, партия-
дан, комсомолдан шығару, қойшы əйтеуiр, əзiрейiлдей
аластау жөнiнде тапсырма берiп, оны да бақылауға алды.
Оның тапсырмасы əскер басшысының жауынгерлерге бер-
ген бұйрығынан кем соқпады. Осыған орай комиссияның
деректерiне жүгiнiп, еске сала кетудi жөн көрдiк: «900-ге
жуық адам соттардың, милицияның жəне кəсiпорындардың,
мекемелердiң, оқу орындары əкiмшiлiгiнiң қаулылары
негiзiнде əкiмшiлiк тəртiппен жазаланған (қамауға алу,
сөгiс, т. б.), 1400 адамға ескерту жасалған.
    Мiне, осы деректерге тереңiрек үңiлiп көрiңiзшi, денең
түршiгедi, жүрегiң сыздайды. Жаппай қудалау осы емес пе?
Қаншама адамның тағдыры тəлкекке салыңды, болашаққа
де-ген үмiтi үзiлдi. Солардың əрқайсысының орнына өзiмiздi
қойып көрейiкшi, қандай жағдайға түсер екенбiз? Шектен
шыққан мұндай қатыгездiктi Г. Колбиннiң түсiне қоюы
неғайбыл нəрсе. Өз беделi үшiн құрбандыққа шалудың
бiр түрi бұл. Жиналыстар болып жатыр, қуып жатыр деп
естушi едiк, бiрақ осынша адам далаға лақтырылып таста-
лады деген ойға келмеп едiк. Əрi еш мəлiмет бермейтiн-дi.
Г.Колбиннiң көз алдына кiлең «бұзақылар», «нашақорлар»,
«маскүнемдер», «экстремистер», «ұлтшылдар» елестейтiн.
1987 жылғы қаңтарда жəне наурызда өткен Қазақстан
Компартиясы Орталық Комитетiнiң пленумдарында, сол
жылы болған Қазақстан комсомолының XVI съезiнде,
Қазақстан журналистерiнiң VII съезiнде тағы басқа жиын-
дарда дəйексiз, жалған сөйлеп, желтоқсан оқиғасына бай-
ланысты трагедияның себебi мен салдарын жастарға, қазақ
халқының кейбiр қайраткерлерiне аударды ол. Оның аузы-
нан «ұлттық элемент», «ұлттық алауыздық», «ұлтшылдық
пиғыл» деген сөздер ағыл-тегiл ақтарылатын. Соның түбi
неге əкеп соқты? Қазақ жастары зобалаңға ұшырады, қуғын-
сүргiнге түстi. Бұл да бiр нəубет.
    Сондықтан жұрт талабы орынды, Г. Колбиннiң де, оған
жəрдемдескендердiң де бостандықта жүруге заңдық, мо-
ральдық жағынан қақысы жоқ, олар заң алдында жауап беруi
тиiс деген көпшiлiктiң талабына құлақ аспауы жөн емес.
76
Жұрттың басқа да тiлектерi айтылып жүр. Бiрақ, көбiне
еленбей, ескерiлмей келедi. Шындығында Қ. Рысқұлбековке,
Е.Сыпатаевқа Қазақ батыры атағын берудi заңдастырудан
неге қашқақтаймыз? Ол соған лайық азамат екенi күмəнсiз
ғой ендi.
   Иə, басқа халықтың тұрмыс-тiрлiгiн, жан дүниесiн, ой-
арманын, мiнез-құлқын, салт-дəстүрiн, тiлiн, өткен тарихын
бiлмеген, түсiнбеген басшы ол халықтың көшiн бастап жүре
алмайды екен. Бiр шыбықпен қойдай айдаймын, əмiр етiп,
белшесiнен басам деу бос əурешiлiк. Мұның өзi көлденеңнен
келген басшыға бедел де бермедi, абырой да əпермедi.
                                               «Жас Алаш»,
                                   7, 8, 10-сəуiр 1992 жыл.

                            Кенжеғали ҚОШЫМ-НОҒАЙ
               ҚАЙДАСЫҢ, ГҮЛНАР?
    Желтоқсан жарасы өр кеудеде ұмытылмастай болып
өз iзiн салып-ақ кеткен екен. Араға қанша жылдар түссе
де уақыт өткен сайын оқтын-оқтын жүректердi инеше
сұққылап, «менi қалай ұмытарсың» дегендей сыздатып-
сыздатып жiбергенi де бар. Тарихымызға қаралы бет болып
жамалған сол бiр күндердi естен шығару, сiрə да мүмкiн
емес шығар. Керiсiнше, жылдар жылжуымен жасаңғыра
түскендей. Алматының аспанында бұлт үйiрiлiп, жаңбыр
жауса, жазықсыз жапа шеккен жандардың көз жасындай
сезiнiп, осы күнге дейiн тұла бойым шымырлап қоя бередi
кейде. Терiңе сыймай, каның басыңа шығатын сəттер де
аз болмайды. Ондайда «Iш қазаңдай қайнайды, күресерге
дəрмен жоқтың» кебiн киiп, пұшайман хал кешесiң. Бiрде
ағынан ақтарыла сыр шерткен Ғалия Абулхатина есiмдi
құрбымның əңгiмесi де осыңдай күйге түсiргенi бар.
     – 1986 жылдары жиырмаға ендi толған жаста болатын-
быз, – деп бастаған едi ол əңгiмесiн. – Ол кезде Алматыдағы
поршень зауытының асханасыңда жұмыс iстеймiн. Зауыттың
жатақханасынан бөлме алғаныма бiр-екi ай болған. Көршiлес
бөлмеде Қызылорда облысынан оқу iздеп келiп, жолы бол-
май зауытқа жұмысқа орналасқан Гүлнəр есiмдi құрбы
қыз тұрды. Танысқаннан бастап бiз бiр-бiрiмiздi бұрыннан
                                                        77
бiлетiн жандардай жақын араласып кеттiк. Өзi сондай бiр ке-
ремет өжет, арманшыл жан болатын. Ең ауыр буында – пор-
шень шығаратын цехта ер азаматтар атқаратын қара жұмыс
iстеп жүрсе де ешуақытта қиналдым, шаршадым демейтiн.
Ауырлық көрген сайын шыңдалған болаттай ширыға түсетiн.
Мұндай халдi сол кездегi көптеген бауырларымыз кешкен
едi-ау. Қайда барса да оларды ауыр жұмыс күтiп тұратын.
Жатақхана үшiн бəрiне де шыдауға тиiссiң. Шұбатылған
үй кезекте тұру бақытына ие болғың келсе кемiңде 5 жыл
жұмыс iстеуiң керек. Ал «ұлы» халықтың өкiлдерi көбiнесе
жеңiл-желпi жұмыстар мен басшылық қызметтердi атқара
жүрiп қиындықсыз-ақ бəрiне оңай қол жеткiзiп жататын.
Мұның бəрi де бiздiң намысымызға тимей қоймайтын. Əйтсе
де шарасыздық қолды байлап, iштей булығып, ширығып
жүретiнбiз. Ауылдан келген жастарымыздың осындай
бейнеттi тiрлiгi мен ауыр халi Гүлнəрдың да жүрегiн ауыр-
татын. «Не iстеуге болады?.. » деп шарасыз күйге түскенiн
əңгiмесiнен де ұдайы соны аңғарғанмын.
    Осылайша күндер өтiп жатты. 1986 жылғы 17
желтоқсанда ауысымнан шыққан бетiмiз едi. Сол бойы
бiздi автобуспен жатақханаға алып келдi. Мұндай құрмет
əншейiнде көрсетiлмейтiн. Ойымызда ештеңе жоқ. Келсек,
зауыт əкiмшiлiгi жатақхананы күзетке алыпты. Сыртқа
ешкiмдi де шығармайды. Анық не болғанын бiлмей бiз дал-
мыз. Долбармен сап-сапқа жүгiртушiлер көп-ақ. Байланыс
жүйелерiнiң бəрiн iстен шығарып тастаған. Бөлмесiнде
Гүлнəр да жоқ болып шықты. Бiрнеше күнге дейiн хабар-
сыз кеттi. Желтоқсан айының аяқ шенiнде келдi-ау ақыры.
Түрiн көрiп шошып кеттiм. Бет-аузы iсiк, басын орамал-
мен таңып алған. Бұрынғы өжеттiк, ашық-жарқындық
қалмаған. Жанарын тек қорқыныш, үрей жаулап алған сын-
ды. Суыртпақтап сыр тартып көрсем, 17 желтоқсаңда алаңда
болыпты. Жиналған жұрттың алдыңда зауыттағы қазақ
жастарының ауыр жағдайын айтып сөз сөйлеген. Жастарды
қуалау басталған шақта милиционерлер мұны ұрып-соғып,
қолға түсiрген де КПЗ-ға жауып тастаған. Содан қолхат
берiп шығып келiп отырған бетi екен.
    Осыдан кейiн-ақ оның өмiрiнен тыныштық кете бастады.
Бiрде оны түскi тамақ үстiнде екi азаматгың алып кеткенiн
көрдiк. Көп ұзамай бiр кездескенiмде зауыттан шығатынын,
78
басқа жұмысқа орналасатынын айтты. Əзiрге бəрi де жұмбақ.
Күңдер өте бердi. Əдеттегiдей жұмыстан оралған бетiм едi.
Бейтаныс бiр жiгiт iздеп жүр екен. ҚазМУ-дың студентiмiн
деп таныстырған ол қолыма Гүлнəрдың хатын ұстата бердi.
Хатта: «Ғалия, менiң денiм сау. Мыналар менi жыңдыханаға
жатқызды. Өз бетiмше шығуым қиын. Туыстардың бiрi келiп
алып кетпесе, жiбере қоймайтын секiлдi. Сен шығарып алуға
көмектесшi», – деп қысқаша ғана жазылған екен. Мынадай
хабардан соң қалай ғана тыныш жата аларсың. Абай
мен Сейфуллин даңғылдарының қиылысына орналасқан
ауруханаға талай мəрте бардым. Өзiмен терезе сыртынан ди-
дарласып та жүрдiм. Алайда оны ауруханадан шығарып алу
қолымнан келмедi. Сөйтiп жүргеңде, неге екенiн қайдам, бiр
күнi өздерi-ақ босатыпты. Бостандыққа шыққан соң жиһаз
жасайтын зауытта жұмыс iстеп жүрдi. Бiрде қолын станокқа
кестiрiп те алды. Қанша бейнет шегiп жүрсе де оның басы-
на тыныштық толық орнай қоймады. Өзiн-өзi ұстай алмай,
селкiлдеп қалатын ауруға да тап болды. Соңғы кездерi бөлек
тұрсақ та бiр-бiрiмiзбен араласып жүрдiк. Ақырғы мəрте
iздеп барғанымда таба алмадым. Дерегiн ешкiм бiлмейтiн
болып шықты. Бiледi-ау дейтiңдердiң бəрiнен сұрастырдым.
«Желтоқсан» ұйымына да қаншама сұрау салдым. Оңдағылар
да бейхабар. Байланысымыздың үзiлгенiне де мiне, он жылға
таяп қалыпты. Əйтсе де көз алдымнан жан-дүниесi мына
өмiрге деген құштарлыққа толы бейкүнə жанның бейнесi
кетер емес. Оның кейiнгi тағдыры алаңдата бередi. Кейде
«Қайдасың, Гүлнəр?» деп бар даусыммен айғай да салғым
келедi. Осындай талай жастың болашағына балта шапқан
қоғамға қалисың. Бiздiң қолдан басқа не келедi?! – деп сөзiн
аяқтаған едi Ғалия.
    Мен көпке дейiн еңсемдi көтере алмай, ауыр ойда отырып
қалдым. Сол бiр жылдар тек Гүлнəрдың ғана емес, жүздеген,
мыңдаған қазақ жастарының, бүкiл елдiң кайғы-қасiретiн
қорлатқан заман болып едi-ау. Гүлнəрдың тағдыры болса,
соның бiр ұшығы ғана. Дегенмен ауыр тағдырлы қыздың
бүгiнгi жай-күйi менi де алаңдата бередi. Ғалия құрбыма
қосылып мен де бар даусыммен: «Қайдасың, Гүлнəр?» деп
айғай салғым келедi.
                                                    «Ауыл»,
                                   4 желтоқсан 1996 жыл.
                                                         79
                                   Гүлмира ТОЙБОЛДИНА

          АЙТЫЛМАЙ КЕЛГЕН ШЕР ЕДI
      немесе Махамбеттiң мəңгүрт болған ұрпағы

    Олар екеуi де егде тартқан адам. Бiрақ олардың
қабырғасын қайыстыратын əне-мiне қыр астында
тұрған қарттық емес. Ай мен Күннiң аманында көз ал-
дарында тiрi өлiк болып өмiр кешiп жатқан жалғыз
ұлдың тағдырына араша таба алмай, қол ұшын бере ал-
май шарасыздықтан шаштары ағарған... Екi мұңлық ай-
тып жеткiзген мұң-шер... қара нардың өзiн де қара жер-
ге шөккiзер едi. Олар айтқан шердiң басы бар, аяқталуы
жоқ: ол сонау 1987 жылдың 17-18 желтоқсанынан ба-
сталып, əлi созылып келедi.

                 Ұлының күйiгi – жүректе
    – 1986 жылы 17 желтоқсан күнi ұлым Айдар жұмысына
кеткен болатын. Ол Алматыдағы Энергетика институтының
плазма кафедрасында, мектептен соң, оқуға түсе алмай,
жұмыс iстеп жүрген. Сол кеткеннен Айдар он күнге дейiн
оралмады, – деген кезде Күлдəрия апайдың даусы дiрiлдеп,
күңiренген күрсiнiс кеудесiн жарып шықты.
    Он күннiң iшiнде Айдар қайда болғанын, қандай жағдайға
тап болып, не қияметтi басынан кешiргенi – мəңгiлiк құпия.
Бiрақ Айдардың анасы да, мен де не болуы мүмкiн екенiн
iштей жобалаймыз, дауыстап айтқымыз келмейдi. Өйткенi
ол – ең ауыр əңгiме. Бiз ондай əңгiменiң талайын баспасөз
беттерiнен оқып, Желтоқсан көтерлiсiнiң тiрi куəларынан
да талай естiгенбiз. Жалпы осы уақытқа дейiн Желтоқсан
көтерлiсi – үнсiздiкке толы. Ал дүниедегi ең ауыр нəрсе үн-
сiздiк, белгiсiздiк. Əсiресе көтерiлiстiң қасiретiн бастан кеш-
кендер, бауыр етi балалары зардап шеккендер үшiн! Олардың
жанына бататыны – сырттан келген жау жоқ, бiрақ шаңырақ
ортасына түсiп, отбасының шырағы, бұлардың ертеңге де-
ген үмiтi сөнiп, армандарының қанаты қайырылды. Отбасы
жау шапқаннан жаман қаңырап, қайғы көкбөрi болып iштей
ұлыды. Ұлымасқа шара жоқ едi: бiр атаның ұрпағы тұздай
құрыған соң! Осы таусылмас қасiреттi отбасына əкелген сол
80
екi күндi есiне түсiрiп, екi бүгiлiп, аруанадай шөгiп Күлдəрия
апай отыр. Қыстың қысқа күнi батып бара жатып, терезеден
жылуы жоқ қызғылт сəулесiн түсiредi.
    Бұл меңiреу үнсiздiктi бұзып-жарып Айдардың өзi де
ешнəрсе айта алмайды. Ол көршi бөлмеде, өз əлемiнiң
құшағында. Əлдененi сезе ме, бiз отырған бөлменiң есiгiн
бiр-екi рет тартқылап кеттi. Есiк iштен кiлттеулi... Айдар
айтқысы келсе де айта алмайды, өйткенi, мүмкiн ауыр
соққы, мүмкiн əдейi жасалған қаскөйлiк оның қалған бүкiл
ғұмырына бiржола үкiм шығарып... бəрiн ұмыттырған!
    Қыстың қысқа күнi батпай тұрып алған сияқты.
    Айдардың ел қатарлы адам болып өмiр сүргенi де, ойнап-
күлiп ата-анасының көз қуанышы болғаны да қысқа болды.
Жиырма бiр жастан кейiнгi ғұмыры өмiр сүру емес, əншейiн
күн кешу ғана. Бөлмеден бөлмеге жүрген адам емес, сұлба,
көлеңке ғана...
    1986 жылы Желтоқсан көтерiлiсi кезiнде алаңға барғанда
ол небəрi 21 жаста болатын. Кiм бiледi, оның ой-санасы
мен сезiмi қазiр де сол 21 жастағы деңгейде қалған болар.
Бiрақ оны ешкiм, тiптi, Айдардың өзi де бiлмейдi. Ол сол
кезде үйленгенiне бес-алты ай ғана уақыт болған бақытты
шақтарын де есiне түсiрмейдi. Бiрақ, анасының айтуын-
ша, əлдене есiне түсе ме, кейде үйленген кездегi суретiн
алып ұзақ-ұзақ қарайтыны бар. Осы жалғыз суреттен басқа
суреттiң бəрiн жыртып тастаған. Онысы үшiн өкiнетiн-
өкiнбейтiнi, оны неге жыртқаны тағы да жұмбақ. Сұрауға
əке мен ананың жүрегi дауаламайды. Сұраған күнде мұнан
ешқайсының жан жарасы жеңiлдемейтiнiн олар бiледi.
Айдар туған ұл бола тұра, бұлардың бар-жоқ екенiнен мүлде
бейхабар – оның ойы мүлде өзге дүние, өзге əлемде... Жаны
жат болып, мəңгүрттенген ұлының тағдырына налығанда,
күйiнген ана бар жанайқайын жаҺанға жеткiзiп, қарғыс
айтқысы келедi. Бiрақ ол қарғысын кiмге айтарын да
бiлмейдi! Алаңға барғаны үшiн ұлын қарғасын ба?! Оның
не жазығы бар?
    Баяғы соғыс кезiнде ана атаулы Гитлерге лағнет ай-
татын едi. Ал өз жерiнде, өз елiнде жұрт аман, ел тыныш-
та Күлдəрия ана кiмнiң атын атап, кiмге қарғыс айтарын
бiлмейдi. Сыртқа шықпаған шерге жаны қалай төзiп, қалай
шыдап жүргенiн өзi де түсiнер емес.
                                                           81
    Дəл мынау күңгiрт кешқұрым сияқты, Айдардың да жан-
дүниесi күңгiрт тартқан. Тек кей кездерi ғана санасында
сəулелер шағылысқандай болып, үзiк-үзiк көрiнiстер елес
берiп, жанын қинайды. Ондай кезде «менiң жанымда адам-
дар тұр, кетсiн... кетiңдер» деп үйдегi заттардан қорқады.
Тiптi, анасының өзi көзiне басқа адам болып көрiнiп, тас
атқылаған кездерi болды. Мұны қайда барып, кiмге айта-
ды?! Айтқан күнде... кiмге керек?! Тек, мұндай азап шеккен
жалғыз Айдар ма деген уытты сұрақ ананы, ананы ғана емес,
бүгiн бүкiл қоғамды мазалайды...
    Күлдəрия апай кейде көшеде оқыстан, Желтоқсан көтер-
лiсi кезiнде қазақ жастарын басып-жаншу үшiн өзгеше
қорқынышты, зорлықшыл да қорлықшыл топтың қанқұйлы
əрекет жасағанын емiс-емiс естiп қалады.
    – Айдар он күннен кейiн, осындай екi кештiң арасын-
да үйге келдi, – дедi ана манағы бiр-екi ауыз сөзден кейiнгi
қорғасындай ауыр үнсiздiктен соң. – Бiз қазiрге дейiн оның
үйге қалай келгенiн, бiреулер əкеп тастады ма, жоқ əлде
өзi тауып келдi ме, бiлмеймiз. Əкесi екеумiз он күн бойы-
на Ұзынағаш, Новоалексеевкадағы тумаларымызды аралап,
ұлымызды еш жерден таба алмай отырғанбыз. Ол кезде үй
үйдi аралап, суреттер бойынша жастарды iздеп жүрген адам-
дар көп болды. Жария сап iздеуге қорқып, баратын жерiмiз
де болмады. Он күннiң iшiнде Айдарды тiрi көруден де үмiт
үзiп, шынын айтқанда «өлдiге» жорыдық. Несiн жасырайын,
тiптi, өлiгiн де көрмеймiз бе деп жылап-еңiреп отырғанбыз.
Есiктен кiрген баламның бет-аузы, үстi-басы қатқан қан бо-
латын...
              Сұраусыз қалған тағдыр-ай!
    Күлдəрия апай отағасымен бiрге баласы мен келiнi
Тамараны iздеп алаңға да барған. Бiрақ, нақты қай күнi екенi
қазiр естерiнде жоқ.
    – Алаңға жақын жерде «Мұхит» – «Океан» деген дүкеннiң
үстiңгi қабатында жақын апайым тұратын. Алаңға сəл жет-
пей, сол үйге бұрылдық, – дедi апай көз жасына булығып.
– Жол бойы көргенiмiз, сырт ұсқындары «зэктерге» ұқсаған,
кеуделерiне темiр қалқан байлап, қолдарына əлдебiр қару
ұстаған адамдар болды. Олар алаң ғана емес, алаңға қарай
келе жатқан, тiптi, өз бетiмен кетiп бара жатқан қазақ жа-
82
старын жағалай ұстап, соққыға жығып жатты. Əсiресе,
қыздардың шыңғырған даусы осы күнге дейiн құлағымнан
кетпейдi...
    Алтынай апамыз екi күн бойы алаңдағы жастарды
ұрып-соғып, қолдарын артына қайырып, машиналарға тиеп
əлдеқайда əкетiп жатқандарын көргенiн айтты. Ол кiсi Қанат
Саудабаевтың əпкесi болып келетiн едi, қазiр қайтыс бол-
ды. Апайымыздың айтуы бойынша, алаңға жақын үйлердiң
адамдары, жастарды үйлерiне кiргiзiп, жасырып қалмақ
болған. Бiрақ үй-үйдi түк қалдырмай аралаған жасақшылар
мен милиция қызметкерлерi тiнту жүргiзiп, қазақтың
қыздары мен жiгiттерiн тiптi, төсектiң астынан тауып алып,
сүйрелеп шығарған. Оларды тепкiнiң астынан алып, соққыға
жыққандары соншалық, подьездер қанға боялып, адамдар
үйлерiнен де шыға алмай қалыпты...
    Күлдəрия апай тағы да көз жасына ерiк бердi. Мен тоқтау
айта алмадым. Маңдайына бiткен жалғыз ұл жазықсыздан-
жазықсыз мəңгүрт болып қалып, оның сұрауын жиырма
жылдан берi ешкiмнен сұрай алмаса, мұнан өткен қайғы
бола ма?! Жау шапса, жаудан көрер едi, амал не...
    Политехникалық институтта оқып жүрген келiнi Тамара
да сол кезде оқудан шығарылды. Бiрақ кейiн əкесi келiп,
оқуына қайтадан орналастырды, ол институт бiтiрдi. Айдар
мен Тамараның арасында өмiр болмады. Өйткенi, Айдардың
бетi берi қарамады. Жас келiннiң обалына қалғысы келме-
ген Айдардың ата-ана-
сы ақ батасын айтып,
рұқсатын      бергеннен
басқа ата жолы жоқ
едi. Қазiр естуiнше, Та-
мараның жағдайы жа-
ман емес, Ақтау жақта
шетелдiк мұнай компа-
нияларының       бiрiнде
жұмыс iстейдi...
    Айдардың қазiрге
дейiн алаң десе зəресi
ұшады. Жиырма жыл-
дың iшiнде алаңға қа-
рай аяғын аттап баспақ
                                                        83
түгiлi, атағысы келмейдi. Санасынад емiс-емiс қалғанын
алғашқы кезде есiне түсiрiп айтқаны да мардымсыз.
Айдардың есiнде қалғаны эпизодтар ғана: 17 желтоқсан
күнi энергетикалық институттың қызметкерлерi мен
студенттерiне институт басшылары «Алаңға шығуларың
керек!» деген. «Шықпасаңдар болмайды, мiндеттi түрде
барасыңдар!» дейдi. Бұлар алаңға барғанда, жаппай соққыға
жығылып жатқан қазақ жастарын көрген. Алаңға iлiге бере
соққы алған Айдар есiнен айырылады. Есiн емханада бiр-
ақ жинайды. Дəрiгерлердiң бұған айтқаны, мұны бiреулер
Алматыдан шыға берiсте жол бойында қар үстiнде шала-
жансар жатқан жерiнен тауып алған. Сөйтiп, жақын маңдағы
емханаға əкелiп тастаған. Ол шамамен үш күндей далада жа-
тып қалған. Айдар емханада ес жиғанмен, тiлi байланып еш
нəрсе айта алмайды. Еш нəрсе есiне де түспейдi...
    Өз қауiпсiздiктерiн ойлаған дəрiгерлер, əйтеуiр жүруге
жараған соң, тездетiп, Айдарды емханадан шығарып
жiбередi. Есi кiресiлi-шығасылы күйде үйге қалай жеткенiн,
кiмдер жеткiзгенiн Айдар осы күнге дейiн бiлмейдi.
    Айдардың ата-анасының толық есiмiн олардың өтiнiшi
бойынша айтпауды жөн көрдiк. Бiрақ көкiректе бiр қыжыл
тұрды: Айдардың шыққан жерi – Махамбет пен Исатай
жатқан жер, əрине, тура ұрпағы болмаса да, сол өңiрде туып-
өскен атадан тарайды. Сол Махамбеттiң «Мен!» дейтiн
бiр ұрпағы мəңгүрт! Ащы шындық осындай. Бұл – бүкiл
қазақтың жанайқайы болуы тиiс!

    P.S.: Айдардың қазiргi жағдайына байланысты дəрiгер-
лердiң айтатыны басына тиген ауыр соққыдан жүйкеге
қатты зақым келген. Дер кезiнде арнайы дəрiгерлiк көмек
көрсетiлгенде, жазылып кетуi мүмкiн екен. Бiрақ ендi
арада жиырма жыл өткенде бұл əлдеқайда күрделi жəне
оған қомақты қаржы керек екенi де белгiлi. «Қазақпын!»
деген азаматтарға осыны құлаққағыс етiп, Айдардың
тағдырын аманат еткiмiз келедi. Бiр қазақ бiр қазақтың
жалғызы болса, кəне!


84
                                         Ақас ТƏЖУIТОВ

                 1986 жыл. Желтоқсан:
            ЕСКЕ ҰСТАР ЕКI ЖАҒДАЙ
    Қазақтың (бұл алдымен қазақ зиялыларына қатысты)
қазақтығына нұқсан келтiретiн екi түрлi əдетi бар.
    Бiрiншi: Соңғы 2 ғасыр iшiнде, оның iшiнде, əсiресе,
соңғы жүз жыл iшiнде қазаққа iстелмеген қиянат жоқ. Осы
бiр қазаққа қатысты жауыз көзқарас пен қимыл-əрекеттiң
адамзаттың жалпы тарихы контекстi тұрғысынан алғанда,
өзiндiк мəнiсi мен iшкi логикасы бар. Яғни, ол кездейсоқ
құбылыс емес. Осы мəселенiң басын ашатын мезгiл келдi.
Оның басын ашып алсақ, бiзге ендiгi уақытта көп нəрсе ешбiр
жеке талдаусыз-ақ түсiнiктi болған болар едi. Ал бiз болсақ
ескi бұқпантайлық əдетiмiзге басып, шындыққа жақынырақ
барсақ, бiреудi ренжiтiп, не ашуландырып аламыз-ау деп
алакөңiлденiп, сосын: «жарайды, бiздiң немiз кеттi, бұны да
көтере салсақ, əйтеуiр, тыныштық болса бопты», – деп, жал-
пылама сөздермен құтылып, жабулы қазанды жабулы күйде
қалдырған еркөңiлдiгiмiзге өзiмiз риза болып, көлгiрсимiз.
Бiрақ бiздiң онымызды ескерiп, ендiгi жерде мүддемiзбен
санасқалы жатқан бiреу бар ма сонда?! Əй, қайдам...
    Екiншi. Қарадан шыққан ақсүйектермен терезем тең
екен деп, олар туралы өзiмсiнген сөздердi қанша айта
бергенмен, əлгiлер оны теңiмiз екен деп мойындамай-
ды. Сол сияқты, бiз 1986 жылғы оқиғаны демократиялық
жəне антитоталитарлық көтерiлiс, оны Тбилиси, Вильнюс,
Рига жəне Мəскеудегi бойкөрсетулердiң қатарына қосуға
болады деп көлгiрсiп, қанша лепiргенмен, еуропалық
республикалардың демократиялық қауымдастығы үшiн де,
басқа халық үшiн де ол «бұратаналардың ұлтшылдығының
көрiнiсi» деп есептелiп келедi. Ал бiздiң зиялылар болса,
Мəскеу жақтан келген жаңа идеологиялық жəне үгiттiк-
насихаттық клишенi iлiп алып, «əкiмшiлдiк-тоталитарлық
жүйеге қарсы батыл күрес» туралы сұңқылдап сайрап жүр.
Бұл да өкiнiштi-ақ!
    Кеңес заманында бiз сол кездiң идеологиясына сəйкес
1916 жылғы көтерiлiстi «патшалық режимге қарсы ұлт-
азаттық көтерiлiс» дедiк. Ендi жаңа кезеңнiң ұранын лып
                                                        85
еткiзiп iлiп алып, «əкiмшiлiк-тоталитарлық режимге қарсы
бас көтеру» деген тезистiң рамкасына 1986 жылғы оқиғаны
енгiзгiмiз келедi.
    1986 жылдың желтоқсаны мен оған қатысты оқиғалар
– қазақ халқы үшiн, ең алдымен, трагедия. Оған берiлетiн
бағаны заманның штампты идеологиясы мен үгiт-насихатына
байланыстыру бiзге ақыр соңында абырой əпермейдi. Соны
ұмытпаған жөн.
    1991 жылдың қаңтарында Вильнюстегi оқиғаларды
қазiргi Останкиноның тiлшiлерi литвалықтарға деген асқан
жанашырлықпен түсiрiп, суреттедi. Сосын түсiрiп, қайтып
келе жатқанда оларды қарсы келе жатқан литвандар тек қана
орыс болғаны үшiн көк ала қойдай етiп сабап, аппаратура-
сын қиратқан. Ол туралы да бүкiл КСРО-ға айтылды, жа-
зылды. Бiздi мəскеулiк корреспонденттер маңдайымыздан
сипаған жоқ. Дегенмен, олар осы уақытқа дейiн тып-тыныш
жұмыстарын iстеп жүр. Оларға қол көтермек түгiл, «сендер
сол кезде сөйттiңдер», – деп ашық мəселе көтерген де ешкiм
жоқ. Олардың өздерi де «бiздiң сондағымыз артық болып-
ты», – деп ең болмаса артынан жуып-шаюға талпынған жоқ.
Əйтсе де осы уақытқа дейiн қатардағы ресейлiк, мəскеулiк
үшiн 19815 жылғы Алматы оқиғасы ұлтшылдардың адам
қорқарлық көтерiлiсi де, ал 1991 жылғы Вильнюс оқиғасы
– бостандықты сүйгiш литвандардың қолдауға тұратын
демократиялық қозғалысының көрiнiсi. Бiз ендiгi жерде
не десек те, оның осы тұжырымы өзгермейдi. Бұл оның
жамандығы емес, еуропалық (не сол боламын деген)
болмыстық қасиетiнiң нəтижесi». Ал ол болса өзгермейтiн
нəрсе. Орыстардың өздерi айтқандай: «Насильно мил не бу-
дешь». Сондықтан ешкiмге еш нəрсенi дəлелдеудiң қажетi
жоқ. Одан да қазақтың қайта-қайта жұрттың алды болып
таяққа жығылуының себебi не – соны түсiнуге талпынып
көрейiк.
    Менiң түсiнетiнiм мынадай ғана нəрсе. Мен бiлетiн
қазақ өзiн ешкiмнен де артықпын деп есептемейдi. Қайта
ол басқа жұрттың бармағымен санасуға дайын. «Ол алай-
түлей қатардан озбауға тырысады. Сондықтан қазақ – бүкiл
КСРО-ның алды болып, əкiмшiлдiк-тоталитарлық жүйеге
қарсы шықты» деген тезиспен келiсе алмаймын. Егер ол
бiрiншi болып бас көтерсе, «жуас түйе жүндеуге жақсы» де-
86
ген сияқты, қазаққа iстеген қиянат кезектi рет шектен асқан.
кент облысының қазақ аудандарын Өзбекстанға алып бердi.
Маңғыстауды Түрiкменстанға алып бермек болды. Əрi қарай
отыра бергенде, тың облыстарын Ресейге қосары да хақ.
Бiрақ қазақ үшiн абырой болғанда, орнынан түсiп қалды.
    Еуропаға жақсы атты болуға барын салған үшiншi
басшы – М. С. Горбачев. Ол да Қазақстан басшылығын
кемсiтуден бастады. Целиноград пен Ленинскiге екi рет
келiп, екеуiнде де Алматыға қарайламай кеттi. Ақырында
Желтоқсан оқиғасына жол ашқан шешiм қабылдаттырды.
Сондықтан ол Батыс үшiн, Еуропа үшiн КСРО басшылары-
ның iшiндегi ең демократ адам болғанымен, қазақ тарихы
үшiн оның жағымды кейiпкерi ретiнде қарастырылуы ешбiр
мүмкiн емес.
                                               «Түркiстан»,
                               19-24 желтоқсан 1996 жыл.


                                      Талғат АЙТБАЙҰЛЫ

                  ЖҰМБАҚ ЖАРАҚАТ
       Шиеттей бала-шағаның əкесiн қамал бұзар
          жасында арамыздан алып тынды
   Өмiрдiң соншалықты тəттi екенiн əншейiнде бiле
бермеймiз-ау! Сол секiлдi оның тiптi қысқа, өткiншi де
алдамшы екенiн сезiнбей, бiр-бiрiмiзбен бет жыртысып,
көрместей кiсəпiрлiкке дейiн барып, кешiрiлмес күнəға ба-
татынымызды азалы сəттерде ғана есiмiзге алатынымыз
жаныңа батады-ақ. Бiрақ бəрiбiр адамдар – қатыгез, адамдар
шетiнен ұмытшақ пенде, бiр жүрген... Ақылға жүгiнбейдi,
ашуға жеңдiредi. Парасатты əрекеттерден аулақтап, одан
кейiн де озбыр ойдың жетегiне еретiнi, ере беретiнi қинайды.
Дегенмен, еркелiктiде, ездiктi де көтеретiн, арамзаларға да та-
рынбайтын, перiштелерге де кеңпейiлдiгiнен жаңылмайтын.
Жер шiркiннiң үстiнде жақсылық атаулы үстем ғой. Менi
толғанысқа түсiрген Лесбай Шотайұлы Оспанов əркiмнiң
ғұмырын нұрландыратын осынау жақсылық атаулыны
жетiмсiретпей, үстемелей түссем екен деп тiрлiк еткен аза-
мат едi.
                                                            87
    Иə, Лесбайды бiреу көрдi, бiреу көрмедi. Ал бiлетiндер,
жеке кiтабын шығара алмаса да, ертеңiнен үлкен үмiт
күттiретiн сатирик-ақын, танымал тележурналист, кино
өнерi туралы да өндiртiп жазған зерттеушi екенiн айтар едi.
Сонан соң тағы да жолдас десе жанын беруге бар, iсi түскен
кiм-кiмге де қолынан келгенiнше болысуға құштар, жiгiттiң
жампозы едi дер. Бұл ендi, Абайша мақамдасақ: «Қазақта
өлгенiнiң жаманы жоқ...» болғасын ғана айтылып жатқан
жəдiгөй сөз емес, бары да, нары да сол... Лесбай күн қақтаған
Отырар өңiрiндегi бiр ауылдан оқуға түссем деген таудай
талаппен Алматыға чемодан толы кiтабын сүйретiп жеткен
қара домалақтардың бiрi едi. Айналдырғанның алмайтын
биiгi бола ма, қайта-қайта бақ сынап жүрiп, Абай атындағы
педагогикалық институттың филология факультетiне түстi.
Ел қатарлы бiлiм алды. Аудиториялас қыз-жiгiттерден
өзгешелiгi – жазу өнерiне ынтығып жүретiн. Сол құштарлық
оны қолына диплом тиiсiмен журналистер əулетiне жетелеп
əкелдi де, «Жаңа фильм» журналының қара қазанына салды
да жiбердi.
    Мiне, Лесбай марқұмды мен сол уақыттан бастап бiлетiн
едiм. Телефон шалып, тапсырыс берiп, журналына мате-
риал жаздыртатын. Кейiнiрек мен, еске түссе жүрек сыз-
дататын, Желтоқсан оқиғасына арналған əлденеше жинақ
құрастырып, ақиқатты ашуға өзiмше атсалыстым. Қанды
суреттердi көзiмен көрген талайлар естелiк айтты. Лесбай
солардың бiрi болды. Онда да ол айтайын деп айтпай, ретi
солай орайласқан соң ғана сыр еткен.
     – Ойбай-ау, басыңнан кешiрген осы əңгiмеңдi жазып
бершi. Өзiң де жаза бiлетiн адамсың ғой, – деп жата кеп
жабысқаным ойымда.
     – Жазып берейiншi, – деген мұңайып. Бiрақ Лесбай
уақыты болмады ма, əйтеуiр кешеуiлдей бергеннен кейiн,
оны күтпей, «Желтоқсанның» үшiншi кiтабын өндiрiске
өткiзгенбiз.
    – Лесбай бiздiң газетте де қызмет iстедi, – дейдi «Алматы
ақшамының» бөлiм меңгерушiсi, ақын Əнуар Тарақ. – Жыл
сайын желтоқсанның 17-сi қарсаңында арнайы бет дай-
ындайтын əдетiмiз ғой. Бiр-екi жыл бұрын оның басынан
кешiргенi хикметтерiн өз аузынан естиiншi дегем-дi. Əлдебiр
шаруалар киiп кетiп, соның ыңғайын келтiре алмадық. Қазiр
соған өкiнiп отырмын...
88
    Иə, Желтоқсан тақсыретi жиырмасыншы ғасырда шы-
найы өз бағасын ала алмаған, күнəһарлары айыбынан
жалтарған қазақ тарихындағы ауыр оқиға болып тұр-ау!..
Əсте ол түйiн жиырма бiрiншi ғасырда тiрлiк кешетiн ой
иелерi мен əдiлеттi үкiмдi күткен қазақстандықтардың сана-
сына да салмақ салатын шығар. Тарих-анада алалық деген
болмайды. Ғұмыр жазса, бəрiмiз де естiрмiз, куə болармыз
– шешiлген шындық түйiнiне.
    Мəскеудiң төрiнде айтылған М. Шахановтың сөзiнен соң
сең сөгiлгендей едi. Орасан көп құжаттардың басы құралды.
Оның iшiнде жазаланғандардың да, жазалағандардың да
қағазы жетерлiк.
     – Соны толықтыратын бiр құжат Лесбайдiкi едi, – дейдi
жары Қарашаш Бəйiмбетова. – Мұхтар аға да қаншама
айтты, бiрақ əнi барам, мiне барам деп, уақыт таба алма-
ды. Емшiден емшiге барумен, дəрiгерден дəрiгер қоймай
қаралумен жүрiп мұршасы келдi ме?
    «Дегенмен ақиқатты аша түсу үшiн де бару керек едi-ау,
жазып беруi керек едi-ақ!» Бұл бiздiң ойымыз ғой, əрине.
    «Ал, сонда не болып едi? – дейсiздер сiздер – Лесбайдың
басынан не өттi?..» Расында, қырдағы қазақ қайғырып,
астананың адамдары ақылынан алжаса жаздаған сол бiр
желтоқсанда Лесбай қайда болды екен?
    – Үш күн, үш түн үйге келмедi, – деп еске алады Қарашаш
көрпесiн қымтай түсiп.
    Жан жары көз жұмғанда сегiзiншi перзентiн күтiп
жүрген Қарашаш ауруханаға сақтандыруға жатқызылған
екен. Қандай ауыр сəт десейшi!.. Адам шiркiннiң жүйкесi
де, төзiмi де темiрдей ме, əлде берiктендiре түсетiн
өмiрге құштарлық па деп елес ойға ерiк бередi екенсiң,
мұндайда. Мiне, Лесбайдың жан жары ақырын сөйлеп отыр.
Жолдасынын бақилық болғанына ай толған жоқ. Өңi солған.
Сеземiн, əңгiмесiн қиналып айтады. Бiрақ айтқысы келедi.
«Əруақ атаған сайын аунайды», – дейдi ғой. Қазақ анық
бiлмесе, айта ма?..
    Бiздiң көз алдымызда 1986 жылдың ызғарлы желтоқсаны.
     – ҚазМУ-де Əдiл Тұрғанбаев деген профессор ағай бар
ғой. Маяковский көшесiнiң 6-үйiнде, сол кiсiнiң пəтерiнде
тұратынбыз. 17-сi күнi Əдiл ағаның Бауыржаны мен
Ғабдулла деген суретшi жiгiт үшеуi саяжайға кеткен едi.
                                                        89
Кештетiп келе жатса, үйге жеткiзбей ұстап алып кетiптi
ғой... – Қарашаш бiр мезет үнсiз отырып қалды. Сонан соң
барып: – «Мен журналистпiн, маған ештеңе iстей қоймас,
мыналарға зияны тимесiн» деп жанындағыларды қашырып
жiберiптi.
    Балалар жас, қаланы шарлап iздеуге күйi келмегенiмен,
Қарашаш та қарманады. Солдаты бар, милициясы бар,
əйтеуiр бiр жаққа алып кеткенiн Бауыржаннан естiген
соң: не болды, тiрi ме, өлi ме деп ойы онға бөлiнедi.
Жұмысындағылар да iздейдi. «Жаңа фильм» журналының
бас редакторы Алтыншаш Жағанованың өзi де үйге келедi.
Төртiншi күн дегенде құр сүлдерi сүйретiлiп, əрең жеткен
Лесбайды көргенде, əйел шiркiннiң жаны нəзiк емес пе, ая-
ныштан жылап жiберiптi. Бет-аузы көкпеңбек, көлкiлдеген
iсiк əрi жарақаттанып қан қатқан жүзiне тiктеп қараудың өзi
қиын... Еңсесiн тiктеп көтере алмайды. Үйге қалай келгенiн,
ыңқылдап төсекке сұлаған қалпы қозғалуға мұршасы бол-
май жатыпты. Одан: «Қайда болдың, сенi бiреулер əкелiп
тастады ма, əлде итшiлеп өзiң жеттiң бе?» – деп сұраудың
өзi артық едi.
    Иə, ол бiр сыбырласа сөйлесетiн, керек десең, өз-өзiңнен
де қаймығатын қиямет-қайым күн болды. Қазақты орысқа
жау еткен жасанды оқиғаның астарында не жатқанын бай-
ыптай алмай, арандап қалғандар да аз болмады. Солардың
бiр-екеуi редакция аппаратында да бар едi.
    – Лесбай жұмысқа неге келмейдi? Ол қайда жүр? – деп
қайта-қайта сұрай бастады, – деп еске алады сол уақытта
журналда жұмыс iстеген Темiрақын Жақыпов. – Ондайларға
сырғақтатып əртүрлi жауап қайырамыз. Дегенмен, басшы-
мыз – Алтыншаш апайдың мəселеге түсiнiстiкпен қарап,
жанашырлық көрсеткенiнiң өзi бiздi артық ауыз сөзден
құтқарып жүрдi.
    Содан Лесбай өз-өзiне келгенше қызметке келмептi.
Бетiндегi жаралары жазылып, iз қалмағанымен, оның
домаланған əдемi жүзi қуарып, жағы жағына жабысып
қалды. Iшiнде бiр бəле бұғып жатқан секiлдi: ана жерiн, мына
жерiн қарманады. Бұл тегiн емес едi. Айнала торуылдаған
«көз». Бiрден емханаға барса, iстiң насырға шапқаны. «Ендi
не iстеу керек?» деп жора-жолдастары да мазасызданады.
90
    – Бiр күнi үйге келiншегiм Əмина қуанышты орал-
ды, – деп жалғастырды əңгiмесiн Темiрақын. – Бiрге жұмыс
iстейтiн əйел таныс дəрiгерi бар екенiн айтыпты. Тiптi,
сол кiсi рентгенге түсiруге келiсiп те қойыпты. Ұзатпай
əкелiңдер деген адамға таксимен апардық қой.
    Ертесiнде-ақ Лесбайдың екi қабырғасы сынғаны белгiлi
болады. Бүйрегiне зақым келгенiн де қараған дəрiгерлер ай-
тады. «Бұлай жүруге болмайды, жұмысты қойсын. Емделуi
керек», – дейдi олар.
    – Бiрақ Лесбай өйте алмады. Өзiмдi-өзiм ұстап бермейiн,
сырт көзге сезiк туғызбайын деп, аптасына бiр-екi күн болса
да, жұмысқа келiп-кетiп жүрдi. Журналымыздың жауапты
хатшысы едi ғой.
    Əңгiменiң осы жерiнде мен нақтылық үшiн Лесбайды
рентгенге түсiрiп, қаралуына көмектескен дəрiгердiң аты-
жөнiн сұрадым.
     – Оттай жанып тұрған кез. Кiмдер жарақат алып келдi,
бəрi есепке алынып, қатаң тексерiледi. Халқына жаны
ашыған, қазағына қабырғасы қайысқан бiр азамат екен:
«Сендер менi танымайсыңдар, мен сендердi көргем жоқ», –
деп, рентгеннiң қорытынды қағазын көрсеттi де, көзiмiзше
жыртып-жыртып, қалтасына салып алды, – дейдi Темiрақын.
    Мiне, уақыт өтсе де ескiрмейтiн, құны кемiмейтiн ақиқат
қажет болса! Талай жастың жанына жабысқан, тəнiне таңба
болған Желтоқсан жарақаты; жазылмайтын, ұмытылмайтын
жарақат ол. Жендеттердiң бата тиген таяғы талай жасты жер
жастандырған мысалдарын да əлем бiледi. Ал ендi жұмбақ
күйiнде қалғандар қаншама! Олардың тəнiне жабысқан дерт
ажалынан бұрын алып тынатыны да құпия емес. Жанымыз
күйзелiп, еске түсiрiп отырған Лесбайдың тағдыры соның
бiр дəлелi.
     – «Жалын» журналында екi жыл жұмыс iстеп, «Жаңа
фильмге» қайта бардым, – дейдi ойға шомған Темiрақын. –
Лесбай əлi де сонда екен. Ай аралатып ауруханаға түседi.
Содан ұзақ жатады. Кезiнде дұрыс емделмеген соң, болмай-
ды бiлем, ауруына ауру қосылды...
    Лесбай сол кезде төрт баланың əкесi едi. Егер денi сау,
көңiлi хош болса – қажет құжаттарды жүгiрiп жасап, бəлкiм,
алар үйiн алып кетер ме едi... Кесе-көлденең кедергiлерi көп,
ауылдан келген қазақтың қалаға кiрiгуi қиын заман: бiрiнен
өтсең, алдыңнан екiншiсi тас тұмсығын тосады.
                                                          91
     – Алтыншаш апайға мың рахмет! – дейдi Қарашаш бiр
серпiлiп. – Жанұямызға болысардай-ақ болысты. Ең ақырғы
күнi де жүгiрдi. Əйтпесе Кеңсайдан орын алу деген не оңай
емес. Осында жерлейiк дедi. Бiрақ, қайнағам (Өсербай деген
ағасын айтады. – Авт.) бабаларымыз сонда жатыр деп, Арыс
қаласындағы зиратқа қойдырды.
    Елдiң əңгiмесi бiр төбе де, бауыр етi – балаларының ана-
сы айтар əңгiменiң төркiнi тiптi бөлек.
     – Адамнын жаны сiрi, итжанды келетiнiн Лесбайдың не
етбетiнен жата алмай, не жұмсақ төсекте шалқалап, байыз
таппай қиналған аянышты халiн көзiммен көрiп, талай түнiм
тынышсыз өткенде бiр-ақ бiлдiм ғой. Соған да төздi-ау, шы-
бын жаны... – дейдi қамығып Қарашаш.
    Бастапқы кезде бұртаңдап, түсiнбестiк мiнезге бой алды-
рып жүрген кей ағайындар келе-келе шынайы жанашырлық
көрсетiптi. Мəселен, Қарашаштың «Жаңа фильмде»
безендiрушi-суретшi болып жұмыс iстеген Лариса Алексан-
дровна Стукалова деген орыс апайға айтар алғысында шек
жоқ. Көптi көрген, түйгенi мол кiсi қайта-қайта үйге өзi келiп,
Лесбайды əртүрлi шөппен емдедi. Жасаған сол емiнiң септiгi
аз тимептi. Бəрiнен де жаралы жүрекке құйған жылылық
нұрын айтсайшы! Одан асқан құдiрет күшi болар ма?
    Мен Лесбайдың жанұясы жылға жуық тұрып жатқан
жадағайлау бөлмеде отырып осыны ойладым. Еденде – ескi
палас, қабырғада – көнелеу кiлемше, басқа ештеңе жоқ десе
болғандай. Екiншi бөлме – балалардыкi. Онда алабөтен көз
арбайтын бұйым бар десе де көңiлiм сенбес едi. Себебi,
Лесбай сынды жаратылыс иелерiнiң табиғаты боқ-дүниеден
қашан да биiк тұрады. Есесiне жүрегi елiмен, жерiмен бай
көрiнiп, сол ен байлыққа берекет тiлеп жүредi. Өмiрден өкси
өтсе де олар оған өкiнбейдi, өзгермейдi.
    «Аңқылдаған көңiлi тасып-төгiлiп жүретiн азамат едi»,
– дейдi оны бiр кiсiдей бiлетiн жұрттың бəрi де. Онсыз да
бiрi кем дүние Лекеңнiң қалтасын жұтатып қойған. Қызық-
қуанышпен өтетiн жалынды шағы аурудың азабын арқалауға
арналса, кiм көрiнгеннiң есiгiн сағалап, баспана шiркiннiң
рахатын татпаса, ол қалай ғана шылқыған бай болсын?..
    Осыдан үш жыл шамасы бұрын болуы керек, екеумiз
«Алматы ақшамы» редакциясынан бесiн кезiнде бiрге
шықтық. «Жаяу жүрейiкшi» деген соң, Гоголь көшесiмен
92
Сейфуллин даңғылына дейiн ақырын аяңдадық. Лесбайдың
көңiл күйi əбден құлазып, мына өмiрден жерiнiп бiткен
сыңайлы. Көзi шүңiрейген. Дудыраған əдемi шашы да селдiр
тартыпты. Ешкiмге мұң шақпайтын атпал азамат шемен
болған iшкi сырын сыртқа шығарып жеңiлденейiн дедi ме,
мен естiмеген, мен бiлмейтiн əңгiмелерiн ағытты. Тасемен
болмасаң, илiгетiндей-ақ, қоса егiлетiндей-ақ сөз едi олары.
   Ертеңiнде оңтүстiктiң Отырар ауданының алыс бiр ау-
ылында Лесбайдың Айзада əпкесiнiң ерке өскен жалғыз
ұлы – Қуаттың үйлену тойы дүрiлдеп өтiп жатты. Қолының
қысқалығынан ол оған қатыса алмады. Лекеңнiң жан-дүниесi
нелiктен əлем-жəлем күйге түскенi ендi сiздерге де түсiнiктi
болар... Ол жылыстаған жасын сездiргiсi келмей, салалы
саусағымен ақырын сүртiп тастады. Соны байқап қалып
едiм, жымиған болды. Сосын, бойын тiктеп, серпiлдi. Қой,
күйректiк танытпайын дедi ме екен, əлден уақытта: «Жас
қазақта» жарияланған бiр топ желтоқсаншылардың арасы-
нан өз суретiмдi көрдiм. Етегiне қателесiп «С. Оспанов» деп
жазыпты. «Көкелерiмнiң» еңбегi ғой. Қолға түскен бiздердi
соққыға жығып та, суретке тартып та үлгерiптi», – дедi.
   Мiне, соны естiгеннен кейiн емес пе, менiң: «Осыны
бүге-шiгесiн қалдырмай жинаққа жазып берсейшi» деп
жата жабысқаным... Ендi бүгiн азды-көптi бұйырған
мына жалғанның күллi машақатын мойнымен көтерген,
қиямпұрыс қоғамның қиянатын жүрегiне жүк қылған Лесбай
бəрi-бəрiнен де азат. Ал бiз ше, тiрiлердi айтам?..
   Мен өзiм солардың атынан бiр мiндеттi меншiктеп,
Конституциялық сотқа бардым. Ақиқаты ашылып, нүктесi
қойылар күн болса, мезгiлсiз көз жұмған азаматтың ар-
тында қалған ұл-қыздары: Анар мен Мақсатқа, Дидар мен
Жанарға, Айдары мен Шынары жəне жақында ғана дүниеге
келген Айбарына бiр септiгi тиер деген сенiммен Желтоқсан
оқиғасы жөнiндегi iспен тiкелей араласқан судья, заң
ғылымының кандидаты Сабыр Ахметжанұлы Қасымовқа
жолыққан едiм.
    – Мынауың үлкен азаматтық шаруа екен. Айна-қатесiз
қағазға түсiрiп əйелiне, сол оқиғаны бiлетiндердiң бəрiне
қол қойғызып, құжатта, – дедi Сəкең.
   Құжаттау қиын емес-ау, əуелi желтоқсанда алған жұмбақ
жарақаттың салдарынан тағы да бiр азаматтың, халқының
                                                         93
рухани əлемiн байытатын бiр дарынның мезгiлсiз көз
жұмғанын кеңiнен баяндайыншы деп қолыма қалам алып
едiм. Мына мақала сол ойдан туды.
   Аруағы разы болсын!
                                            «Халық кеңесi»,
                                      29 маусым 1995 жыл.


                                   Армиял ТАСЫМБЕКОВ

     ЖАҢА АЛАҢНАН ҚЫЗЫЛ АЛАҢҒА ДЕЙIН
    1986 жылы 17-желтоқсанда Алматы-Мəскеу рейсi бой-
ынша ұшқан «ТУ-154» ұшағы Домодедово аэропортына
қонғанда əкесiн қарсы алған Нұрлан абдырап қалды. Ауырып
қалған ғой деп ойлаған, əкесiнiң шаршаңқы кейпiне қарап:
    – Əке, өңiңiз күреңiтiп кетiптi. Жүрегiңiз ауырып тұрған
жоқ па? – деп алдымен анасын, аға бауырларының хал-
жағдайын сұраған соң осылай сауал тастаған едi.
    – Балам, Алматыда қантөгiс болып жатыр, жағдай
қиын... Жастар Жаңа алаңға жиылып жаңа сайланған
Орталық Комитеттiң 1-ншi хатшысы Колбинге наразылық
бiлдiруде. Соңы не боларын бiр Құдай ғана бiледi, – дедi
Нұрланға əкесi. 16-желтоқсандағы Пленумда Д. Қонаев ор-
нынан босап, орнына жаңа басшы Г. Колбин сайланғаны ту-
ралы Нұрлан хабардар едi. Мəскеуде жатақханаға жастар да
жиналып қалыпты. Алматыдағы жағдайды естiген. Бəрi де
Мəскеуде оқитын қазақ жастары.
    Нұрлан əкесiнен естiген суық хабарды тəптiштеп айтып
бердi сол күнi. Мəскеу жоғары оқу орындарында аспиран-
турада оқитындар бəрi дерлiк сол күнi-ақ бiр-бiрiне «соңғы
жаңалықты» естiртiп, телефон шала бастады. Ортасында
Нұрлан да бар.
    Мəскеу Авиация институтында (МАИ) оқитын есiмi
белгiсiз жiгiт Нұрлан орналасқан жатақханада ұйымдастыру
жұмыстарын жүргiзiп жатты.
    – Поспредке телефон шалып едiм, жөндi жауап бермедi.
Мана жiгiттердiң хабарына қарағанда, «Голос Европы»
Алматыда жағдай қиын екенiн айтыпты. Жиналып, қыз-
94
жiгiттердi ертiп, «Поспредке» барсақ қалай болады? – дедi
ол ойлы кейiппен.
    – Соңын байқайық, – дедi бiрi, – арандап қалмайық...
    – Бəлкiм, өтiрiк хабар шығар, – дедi екiншiсi.
    – Жел соқпаса шөптiң басы қимылдамайды, – дедi
үшiншiсi. – Жiгiттер, қыздар! Бұл хабарды маған бүгiн
ертеңгiсiн оқытушымыз айтып қалды. Алматыда жастар
жиналып, Пленум қаулысына қарсылық митингiсiн жасап
жатқаны шындық екен.
    Қыза-қыза келген отыз шақты мəскеулiк студент жастар
Қызыл алаңға шығудың жоспарын жасады. Ертең 18-iншi
желтоқсан. Тағысын тағыларға хабарлап, құлақтандырып,
бейбiт түрде дəл Кремльдiң жанына баруды ұйғарған едi.
Қызыл алаңға Калинин даңғылы жағынан барып, екi-
үш плакат көтерiп. Алматыдағы жастар наразылығын
қолдайтындықтарын айтуы тиiс едi олардың.
    ...Дəл сол күнi Алматыда, қазiргi атауы бойынша Жаңа
алаңда расында халық қабырғасын қайыстыратын наразы-
лық митингiсi өтiп жатты. Желтоқсанның сұрқай сол бiр
суық күнi Алматыны үрей билеп алған едi. Бұрын-соңды
мұндай текетiрес қазақ халқынан болар деп ойламаған
Михаил Горбачев Алматымен хабарласып, жағдайды рет-
теу үшiн Соломенцевке тапсырма берiп те үлгерген бола-
тын. Нөкерiн ерткен Соломенцев арнайы ұшақпен сол күнi
Алматыға аттанғанда мəскеулiк қазақ жастары жандары
шырқырап Алматыдан хабар ала алмай бей-жай жағдайда
алаңдаумен болды.
    Мəскеуде жұмыс жағдайымен, iс сапарымен жүрген
қазақстандықтар да iс немен тынар екен деген ойда
қабырғалары қайысты. Дəл сол күнi Мəскеуде докторанту-
рада оқитын Сайлау Батыршаұлына бұрындары дос-жаран
болып жүрген бiр жiгiт:
    – Сiздiң фамилияңыз нелiктен Батыршаұлы, – деп
төтесiнен сауал қоймасы бар ма?..
    – Қазақтарда фамилия жоқ, – деп нық жауап бердi
Батыршаұлы. – Не əкесiне жазылады, не ата-бабасының тегiн
атайды. Мен Батыршаның ұлымын. Əрине, қазақ халқының
да ұлымын.
    Сəкеңнiң наразылығын жанарындағы от ұшқынынан
байқаған сауал қойған əлгi жiгiттiң қазақ халқы туралы тiптi
түсiнiгi жоқ екенi белгiлi болды. Қырғыздың бiр азаматы:
                                                         95
    – Бауырым, өр Алтайдан Каспий теңiзiне дейiн созылып
жатқан сағым қуған сары даланың тұрғындары қазақтар
болады, – деп өзiнше түсiнiктеме берiп жатты. Сайлау
Батыршаұлы болса өзi танитыи дос-жарандарына хабар-
ласып, Алматыдағы болып жатқан оқиға жөнiнде бiлгiсi
келiп дегбiрсiзденуде. Дəл сол күнi Мəскеуде ақын Мұхтар
Шахановтың авторлық кешi болуы тиiс едi. Мұхтар творче-
ствосына қанық ақын Евгений Евтушенко бұл күнi өте саса
қойған жоқ. Қаны қызу Мұхтардың жағында болды.
    – Саспа, қазақ! – дедi Евгений Евтушенко. – Бəрi дұрыс.
Халқың жеңiске жетедi!..
    Сол жеңiске жетудiң бастамасы Алматыда қан төгiспен
басталса, Мəскеу қазақтары қаралы жағдайда қапаланды.
    Тура сол күнi 17-желтоқсанда, ертесi күнi де Қазақстанның
халық артисi, актер Камал Қармысов бала кезiнен бiрге
өскен Димаш Ахметұлы Қонаевпен хабарласуға оның үйiне
асықты. Кеудесiнен керi итерiлген Камал аға бұл оқиғаны
жанындағы дос-жаран ақсақалдарға да айтып үлгерген.
    Мəскеуде тұратын Зина Сұлтанбекқызы Қожанова
17-18-желтоқсанды былай деп еске алған:
    – Мəскеуде тұрғаныма жиырма жылдан асты. Көршi-
қолаң менiң қазақ екенiмдi жақсы бiлетiн едi. Амандық-
саулығымыз да дұрыс, шəй дескен күнiмiз болмаған. Сол
желтоқсанның 17-сi күнi бiрнеше көршiлерiм қабақтары
қатулы кейiпте, «Алматыда қазақтарың орыстарды таяққа
жығып жатыр екен, естiдiң бе?» дедi. Мен де абдырап
қалдым. Толық мəлiмет бiлмегендiктен мен де аң-таңмын.
Мəскеулiк бiрнеше таныстардың үйлерiне хабарлассам
олар да менiң күйiмдi кешiп отыр екен. Мəскеулiк қазақ
студенттерi бас қосып, алаңға шығуды жоспарлап отырса
керек. «Арандап қалмаса болды» деген секемдерiн айтып
жатыр. Қауесет шарпыған Мəскеуде сол күнi өте бiр сұрқай
ауа райы еңсемдi басып, жүрегiмдi қобалжытты. Жастардың
алаңға шығуын қаламадым расында. Ақылға көндiрдiм
бiрталайын.
    Сонымен 1986 жылдың 18-желтоқсанында сағат 11.00-
де отыз шақты Мəскеуде оқитын қазақ жастары белдi бе-
кем буып, Алматыдағы наразылықты қолдау мақсатында
Қызыл алаңға қарай асықты. Бiр тобы Революция алаңынан,
екiншiсi Калинин проспектiсi жағынан Кремльдiң Бас
96
қақпасы алдында бас қосуы тиiс едi. Қалай екенi белгiсiз,
бұл басқосуды Мəскеу қалалық мемлекеттiк хауiпсiздендiру
комитетi сезiп қалған да, Қызыл алаңда қарапайым киiм
киген «КГБ-шниктер пайда бола бастайды. Азиялық бет-
бейнесi бар əр адамның құжаты тексерiлдi. Топ жиналып
жатқанда ұлты орыс бiр əйел:
    – Жiгiттер, Қазақстандағы жағдай ушығып тұрғанда
сендердiң мына iстегендерiң ақылға сыймайды. Алаңға
шықпай-ақ талап-тiлектерiң болса маған берiңдер. Осыған
келiсейiк. Алматыдағы бас көтеру күштеп басылады,
түсiнген шығарсыңдар. Бекер əуре болмаңдар, қайтыңдар! –
дедi өтiне тұрып, – ақымақ болмаңдар!
    Екi ойда жиналған жастар ұнжырғасы түсiп тарай баста-
ды. Қызыл алаңды бақылап жүрген милиция қызметкерлерi
жиналған топты «туристер» деп хабарлап жатты, алайда.
Шындығына келгенде, Алматы жастарына үн қосып, Қызыл
алаңға шықпақ болып жиналған жастар тез тарқады.
    Өздерiнiң талап-тiлегiн əлгi орыс əйелге тапсырып кет-
кен едi. Ендi соның көшiрмесiн арада 8 жыл өткен соң жа-
риялауды жөн деп отырмыз. (Орыс тiлiнен аударған автор).
    Совет Одағы Коммунистiк Партиясының Бас хатшы-
сы Михаил Сергеевич Горбачев жолдасқа!
    Қадiрлi Михаил Сергеевич!
    Алматыдағы 16-17-18-желтоқсанда болып жатқан оқиға
бiздер үшiн – Мəскеу қаласында оқитын аспирант-студент-
тер үшiн жұмбақ күйiнде қалуда. Орталық ақпарат хабар-
лары болған оқиғаның өңiн терiске айналдырып, жиналған
жастарды нашақор, маскүнем, жұмыссыз жүрген бейбастар
деп жалған хабар жасауда. Алайда, бiздiң бiлуiмiзше, нақты
мəлiметтерге сүйене отырып мынаны баса айтқымыз келедi.
    16-желтоқсанда Алматыда Қазақстан Компартиясы
Орталық комитетiнiң кезектi Пленумы болып, Дiнмұхамет
Ахметұлы Қонаев «зейнет демалысына шығуына байланы-
сты өз өтiнiшi бойынша орнынан босап, орнына РСФСР-дiң
Ульянов облыстық Партия Комитетiнiң хатшысы Геннадий
Васильевич Колбин сайланды. Наразылық митингiсi тек осы
асығыс шешiмнiң төңiрегiнде болып отыр.
    Қазақстан басшылығы ортасында Қазақстан Компар-
тиясы Орталық комитетiнiң хатшылары, басшылары ара-
сында лайықты адам болмағаны ма? Тiптi қазақстандық,
                                                       97
ұлты орыс басшыларына да сенiм болмағаны ма? Мұндай
жағдайда қазақ жастарының наразылық бiлдiрiп, алаңға
шығуы негiзсiз деуге бола ма екен? Қазiр Алматыдағы
алаңға шыққан жастарды алдан не күтiп тұр? Жазалау орын-
дары мыңдаған жастарды қанға бөктiрiп, ит қосып, су ша-
шып, бронетранспортер арқылы қуып, қыздардың арын тап-
тап, масқара қылықтар жасап жатыр екен.
    «Времядан» берiлген хабар бойынша бəрi керiсiнше ай-
тылды. Қазiр Қазақ ұлтшылдығы деген ұғым қалыптасып
отыр.
    Михаил Сергеевич! Бiздер Мəскеу жоғары оқу орында-
рында оқитын аспирант-студент жастар жоғарыдан қабыл-
данған асығыс шешiмге қарсымыз. Алматыдағы Жаңа алаңға
шыққан жастардың талап-тiлегi дұрыс деп есептеймiз, олар-
ды жазалау орындарының шараларынан құтқаруыңызды
өтiнемiз. Қайта құрудағы гуманистiк көзқарасыңыз бен əдiл
шешiмiңiздi күтемiз.
    Мəскеу қаласы Жоғары оқу орындарының аспирантта-
ры, студенттерi.
                                         18. ХII. 1986 жыл
                          ***
    Маған 1986 жылғы 18-желтоқсанда Мəскеу жоғары оқу
орындарында оқитын аспирант-жастардың бұл талап ха-
тын Қазақстан Экономика министрлiгiне iссапармен келген
Лариса қарындасымыз өзiмен бiрге ала келген екен. Мұхтар
Шахановты iздептi. Əлдебiреулер менiң телефонымды бер-
ген болып шықты. Бiз кездесетiн орын бұрынғы Жаңа алаң
деп шештiк.
    Сөйтсем, Ларисаның əкесi қазақ, шешесi украинка
екен. Мен оған Жаңа алаңда болған оқиғаны, одан кейiнгi
арнайы құрылған Мұхтар Шаханов бастаған комиссияның
жұмыстары туралы əңгiмелеп бердiм. Лариса болса 1986
жылғы Желтоқсан оқиғасының дүмпуi Қызыл алаңға
жеткенiн қысқаша əңгiмеледi.
    – Сiздерге қажет болар, бұл оқиға тарихта мəңгiлiк
қалады, – дедi Лариса. Ол жоғары бiлiмдi экономист, қазiр
Мəскеуде қызметте. Сəтi келiп Алматыға жолы түскен соң,
8 жыл сақтап жүрген маңызды құжаттың көшiрмесiн ала
келiптi. Əттең қол қысқа, жұмысбастылық. Қонақ ретiнде
98
күтiп ала алмағаныма өкiндiм. Ол да асығыс екен. Қызыл
алаңға шыққан бiраз жастардың тiзiмiн де алдым. Iшiнде
Нұрлан iнiмнiң де есiмi жүр.
   Лариса Жұмағалиева деген қарындасымыз осындай бiр
ерлiк жасапты. Сөз арасында мен:
   – «Алматыда сол Желтоқсан оқиғасында интернацио-
нал отбасы (семьясы) қазақ халқының көрнектi құралына
айналып едi, ал сен неге алаңға шықтың? Көзiң көк, атың –
Лариса?» – дегенiм бар əзiлмен.
    – Əкемнiң қаны жеңiп кеткен ғой, тəйiрi, – деп ол да
қалжыңмен жауап бердi.
   Еске түскен бiр қызықты жайтты айта кетпесе бол-
мас. Бұдан бiрер жыл бұрын Қазақстан Республикасы
Конституциялық сотында Мұхтар Шаханов пен Хасен
Қожахметовтың шағымы бойынша iс қаралды. Желтоқсан
оқиғасына кiнəлi деген азаматтардың бiр тобы қатысты
бұл сотқа. Қайсы бiреулерi қатысқан да жоқ. Кiнəлi деген
беделдi бiр азамат:
     – Алдымен мəселенi Мəскеуден бастайық. Бұл сотқа
Геннадий Васильевич Колбин қатыспай жауап беруден
бас тартамын, – дедi. Тағы бiреулерi Михаил Сергеевич
Горбачев қатысуы тиiс деген уəж айтты. Зал толы халық.
Аудармашылар да жанын берiп жұмыс iстеуде. Əрине,
Желтоқсан оқиғасына басты кiнəлi Г.В. Колбин қайда едi ол
кезде, сот жүрiп жатқан сəтте. Сот ұзаққа созылды. Бiр сəт
менiң есiме атақты маршал Михаил Тухачевскийдiң туған
қарындасы Валентина Тухачевскаяның маған:
   «Сiздердiң Колбиндерiңiз 1992 жылы 26-желтоқсанда
жүректен қайтыс болып кеттi. Төрт бөлмелi үй алғанына
төрт-ақ ай болып едi. Бiзбен көршi болатын» деген телефон-
мен берген хабары түстi. Залдың шетiне таман отырған мен:
   – Жарандар-ау, қайтыс болып кеткен марқұмды Қа-
зақстанға, Конституциялық сотқа қалай шақырмақсыңдар? –
дедiм.
   – Қашан өлдi, қашан, қашан? – деген дауыстар естiле ба-
стады.
   – 1992 жылы 26-желтоқсанда! – деп залдан шығып
кеттiм. Бiраз адам сенерiн де, сенбесiн де бiлмей абдырап
қалды.
   1986 жыл, 16-желтоқсан... 1992 жыл, 26-желтоқсан...
                                                       99
    Жаңа алаңнан Қызыл алаңға дейiн жеткен желтоқсан
оқиғасы халқымыздың тарихында мəңгiлiк қалатынына
көзiм жеттi.
                                         «Жас Алаш»,
                              17 желтоқсан 1994 жыл.

                                 Жұмағали ЫСМАҒҰЛОВ

               ЖЕЛТОҚСАН ЫЗҒАРЫ
                  əлi де жүректi қариды
    Мен бұл жөнiнде ертелi-кеш бiр жазуға тиiстi едiм. Бiрақ
бiрқатар шындықтың бетi ашылып, бiраз нəрсе орнына
келгендiктен жəне өзiм жөнiндегi əдiлетсiздiк сөз жүзiнде
болса да түзетiлiп, кiнəсiз екенiм жұртшылыққа ресми түрде
жарияланғаннан кейiн, бұл жайында басқалармен жары-
са сөз қозғап жату маған ретсiз көрiнген. Шынын айтсам,
соның бəрiн бастан қайта кешiргендей еске алып жату оңай
да емес едi.
    Желтоқсан оқиғаларын тексеру жөнiндегi қоғамдық
комиссияның екi жылға созылған жұмысы аяқталып,
нəтижесi баспасөзде жарияланды. Республикамыздың ең
жоғарғы заң шығарушы орны оның қорытындыларымен
негiзiнен келiстi. Ұсыныстарын да ешкiм терiс деген жоқ.
Сөйтiп, комиссия жұмысы аяқталды. Мiне, содан берi де
бiрсыпыра уақыт өттi.
    Сондықтан сонау сексен алтының аязды күндерiнде
астананы дүбiрлетiп өткен оқиғалар жайында айтамын де-
ген сөздi дəл қазiр айтып, жабулы жатқан дүниенi қайта
қопарайын деген ойым жоқ едi. Ендi соған итермелеп, де-
реу қолыма қалам алуыма «Казахстанская правда» газетiнде
жарияланған бiр сұқбат себеп болды.
    Əңгiменiң не жайында болғанын оқырманның есiне сала
кетейiн. Өткен күзде кейбiр азаматтық қозғалыс өкiлдерiнiң
талап етуi бойынша республиканың Конституциялық соты
1986 жылғы Алматыда болған Желтоқсан оқиғаларына
байланысты қолданылған жазалау шаралары жөнiнде iс
қозғамақшы болған.
    Жаңағы Конституциялық сот төрағасының орынбасары
И.Роговтың сұхбаты дəл осы қарсаңда жарияланды.
100
    Бұл тұста бiздi ойландырған нəрсе – жаңағы газет материа-
лының тақырыбында тұжырымдалған пiкiр: «Процесс «по
декабрю» – не политический». Демек, Желтоқсан оқиғасына
байланысты сот процестерiнде, басқа да жазалау шарала-
рында саяси сипат жоқ деп үзiлдi-кесiлдi айтылып отыр.
Мен бұл жерде редакция қызметкерiнiң «по декабрю» деген
сөздi не себептi тырнақшаға алып отырғанын қазбаламай-ақ
қояйын. Бiрақ осы тұста жаңағы сұхбатқа қатысушы əдiлет
сақшысының мына бiр сөздерiн келтiрмеске, тiптi, ылаж
жоқ.
    «Бiз нақты iстер бойынша қабылданған қандай да бiр сот
шешiмдерiн əсте де қайта қарамақшы емеспiз; зəуеде белгiлi
бiр лауазым иесi адамдардың iс-қимылдары Конституцияға
жатпайтындығы процесс үстiнде анықталған жағдайда да
оларды жазалау бiздiң мiндетiмiзге жатпайды. Оқиғаларға
саяси тұрғыдан баға беру немесе қайта баға беру – бiздiң
шаруамыз емес».
    Конституциялық сот төрағасының орынбасары осылай
деп отырғанда, сұхбат тақырыбының: декабрь процесi – са-
яси процесс емес деп түюiнiң өзi оған саяси баға бергендiк
болып шықпай ма екен? Жарайды, шықпай-ақ қойсын дейiк.
    Сонда қалай болады? Бiздiң соңғы бес-алты жылда
ұзақ-ұзақ айтыстардан, қайта-қайта тексерулерден кейiн
Желтоқсан оқиғаларына берген бағамыз далада қалады
да сол оқиғалар жөнiндегi ең алғашқы ресми хабарларда
айтылғандай, мұның өзi астана алаңындағы бiр топ тəртiп
бұзушылардың жəне соларға қосылып кеткен маскүнемдер
мен нашақорлардың бассыз бұзақылық iстерi ғана болып
шыға ма? Қайырлы болсын! Əлде саяси əрекетке қарсы
қолданылған шараларда саяси сипат болмайтын да жағдай
бола ма екен? Адам қай заманда, қай қоғамда да саяси
қылмысы үшiн саяси қуғынға ұшырамаушы ма едi? Немесе
саяси күрескердi заңсыз жəбiрлеген, жазалаған, өлтiрген
қылмыстарға саяси сипат бермей-ақ, жай бiр қатардағы
қызметтi қиянат деп қарауға бола бере ме?
    Осы сұрақтардан кейiн мен сол күндерi өз көзiммен
көрген жайларды қайтадан еске алып, түгел баяндауды
өзiмнiң азаматтық борышым деп санаймын.
    ...17 желтоқсан күнгi Орталық алаңда басталған оқиғаны
мен таңертеңгi сағат он-он бiрлер шамасында естiдiм.
                                                         101
Қызмет бабымен келе жатып, алаңның тұсынан өткен бiр
адамдарым айтып келдi.
    – Əдеттен тыс көрiнiс. Алаңға бiр топ жастар жиналып
алып, əлдеқандай наразылық сөздер айтып жатыр. Бiз көп
кiдiре алмай, өтiп кеттiк. Соны сiзге хабарлап тұрмыз.
    Əрине, тосын хабарға мен де елең еттiм. Дереу тағы бiр-
екi қызметкердi шақырып алып, iстiң мəн-жайын бiлiп келу-
ге арнайы жiбердiм. Олардың айтып келгендерi де алғашқы
хабарға ұқсас. Нақтылап анықтағандары – кешегi Пленум
шешiмiне қарсы наразылық тəрiздi көрiнедi.
    Мiне, қызық! Мұндай пiкiрдi топтанып алып, көшеге
шығып айтпақ түгiл, сыбырлап екеуара да айта алмайтын за-
манда бұл қандай əрекет? Осындай секемдi оймен Орталық
Комитеттегi жiгiттерге телефон шалып едiм, олар да ашы-
лып ештеңе айтпады. «Бiлмедiк», – деген қысқа ғана жауап
қайырысты.
    Сөйтiп, отырғанда түскi демалыс болды. Тау жақтағы ар-
найы асханадан тамақтанайын деп шықтым да, барар жолда
Орталық алаңға соқтым. Айтқандай-ақ, алаңның дəл орта
тұсында шоғырланған жастар көрiнедi. Жалпы қарасыны
төрт-бес жүздей-ау деп шамаладым. Əр түрлi ұран сөздер ай-
тысып, өзара дабырласып қояды. Бөтен, оқшау қимылдары
жоқ.
    – Бұлары несi-ей? Мұны ұйымдастырып жүрген кiмдер
екен? – деген бiр көңiлсiз ой үстiнде аз тұрдым да əрi қарай
жүрiп кеттiм.
    Үнсiз тамағымды iшiп, сол күптi көңiлмен қайтар жолда
алаңға тағы соқтым. Жұрт қарасыны манағыдан гөрi көбейе
түскендей. Машинаны бiр бұрыстау жерге тоқтаттым да,
жаяулап топтың шетiне таман келдiм. Көрiнiс сол қалпы.
Өздерiмен өздерi дабырласқан жастар. Мiнберге шығып
сөйлеп жатқан ешкiм жоқ. Кейбiреулерi серуенге жиналған
адамдар сияқты тiптi жайбарақат. Тек анда-санда ғана:
«Қазақ басшы!» деген дауыстар естiледi. Жастар шоғырын
шет жағалап жүрген милиция қызметкерлерi көрiнедi. Бiраз
уақыт үнсiз бақылап тұрғанда, бiрен-саран таныс адамдар да
ұшырасты. Сiрə, мен сияқты жолай соққандар болуы керек.
Бiр жоғары оқу орнының қызметкерiн жолықтырдым.
    – Мыналардың iшiнде сендердiң де студенттерiң бар ма?
– дедiм, сəлемдесiп, жөн сұрасқаннан кейiн.
102
    – Жоқ, бiздiң адамдар мұндай жерде жүрмейдi, – деп
мардамси жауап бердi əлгi ұстаз.
    – Е, жөн екен, – дедiм де жайыма кеттiм.
    Қызмет орныма қайтып келгеннен кейiн де, əрине,
алаңсыз отыра алмадым. Қайта-қайта алаңға кiсi жiберiп,
жағдайды бiлiп отырдым.
    Бiр кезде бiздiң даңғылды бойлап, төменгi жақтан қалың
шеру келе жатқаны көрiндi. Бiреулер есiктiң алдына шығып,
бiреулер терезеден сығалап, қарап тұрмыз. Кəдiмгi Май,
Қараша мейрамдарындағыдай мерекелiк шеру. Алдыңғы
саптағылар Лениннiң портретiн көтерiп келедi. Əр тұста
ұлт саясатына байланысты ұрандар көрiнедi. Ешкiм кiжiнiп
жұдырық та көрсетпейдi, ешкiмнiң атына ашу-ыза да
бiлдiрiлмейдi.
    Колонна жоғары қарай өтiп кеткеннен кейiн бiраздан соң
алаңға жiберген қызметкерлерiм айтып келдi: Бейбiтшiлiк
жəне Фурманов көшелерiнiң алаңға өтер қиылыстарында
милиция адамдарынан тосқауыл қойылған екен. Соны
бұзып өтемiз деген шерушiлер мен өткiзбеймiз деген ми-
лиция қызметкерлерi арасында қақтығыс болыпты. Жастар
бəрiбiр алаңға өтiп, күндiзгi бой көрсетулерiн қайтадан
жалғастырыпты.
    Сонсоң республика мен астананың бiрқатар басшыла-
ры Орталық трибунаға көтерiлiп, жастарға сөз арнапты.
Олардың тарауын өтiнiптi. Бiрақ одан ешқандай нəтиже
болмаған көрiнедi.
    Қызмет аяғына таман мен Үкiмет үйiне, республи-
ка мекемелерi мен қала басшыларының жедел кеңесiне
шақырылдым. Оны Үкiмет төрағасының өзi өткiздi. Кеңестiң
қысқаша мазмұны: қалада төтенше жағдай қалыптасып
тұр. Сондықтан əрбiр мекеме басшысы өз ұжымдарына
ие болсын. Əсiресе, жұмысшы жатақханаларына бақылау
күшейтiлiп, алаңдағы оқиғаның жұмысшы жастарға тара-
луына жол берiлмесiн. Осыған əрбiр басшы тiкелей жауап
бередi. Кеңсеге келiп, бөлiмше басшыларына кеңесте болған
əңгiменi жеткiздiм де, қосымша тапсырмалар берiп, өзiм
алаңға кеттiм. Келсем, күндiзгi көрiнiс мүлде өзгерiп кеткен.
Жастар қатары қалыңдап, аралары тығыздалып, мiнберге
жақындай түскен. Алдарынан қатар тiзiлген солдаттар мен
милиционерлер тосқауыл болып, iлгерi жiбермей тұр.
                                                         103
    Тағы бiр өзгерiс: алаңдағы биiк бағандар басына бiрнеше
жерден қатты дыбысты динамик орнатылыпты. Содан музы-
ка ойналып, əн айтылып жатыр.
    Мiнберде тұрған Орталық Комитеттiң кейбiр бюро
мүшелерi мен əкiмшiлiк орындарының басшылары музыка
толастаған кезде жастарға арнап сөз айтқан болады: «Жастар,
бұларың ұят!», «Заңға қайшы келедi», «Тəртiп бұзуға бол-
майды», «Үйлерiңе, жатақханаларыңа қайтыңдар!» деген
сияқты дəрменсiз сөздер жастарға естiлiп те, əсер етiп те
жатқан жоқ.
    Көрiнiс көңiлге қаяу салады. «Апыр-ай, бұларды
ұйымдастырып, мынадай қолайсыз iске ұрындырып жүрген
кiмдер екен? Мұның аяғы жақсылыққа апармайтын болды-
ау!» – деген ауыр оймен салым суға кеткендей болып, трибу-
на артындағы аздаған ресми адамдар арасында бiраз тұрдым
да, тағы да жұмысқа кеттiм.
    Қызмет аяғы бiзде түнгi онға дейiн созылады. Ең тосын,
ең шұғыл хабарлар ылғи Мəскеумен байланыс жабылар кез-
де келетiн əдетi. Бiздiң өзiмiзден берiлетiн ресми жаңалықтар
да қызмет аяғына қарай əзiр болады.
    Кеңсеге келгеннен кейiн менiң естiгенiм: артымнан, сағат
сегiздер шамасында өрт сөндiргiш машиналар шығарылып,
жастарға мұздай суық су шашылыпты. Бiрақ онымен жұрт
тарамаған. Екi арада қақтығыс болып, бiраз техника iстен
шығарылыпты. Зақым көргендер де бар сияқты. Бұл ендi
ашық тайталастың басталғаны.
    Сол күнi бiз осы оқиғаға байланысты ақпарат құралдарына
ешқандай хабар бергенiмiз жоқ. Ол туралы ешкiмнен нұсқау
да болған жоқ.
    Сонымен бүгiнгi жұмыс күнiн аяқтап, қайтар жолда
алаңға тағы бiр соғайын десем, айдаушы баспайды: жолды
жан-жақтан бекiтiп тастапты, ешкiмдi жiбермейдi, дейдi.
Амал жоқ, үйге қайттым.
    Кешкi асты ықылассыз iшiп, көрген-бiлгендерiмдi
үй iшiне ренiшпен айтып отырғанымда, ОК-дан телефон
соғылды. Түнгi сағат 2-де облыстық Саяси ағарту үйiнде
республиканың, облыстың жəне қаланың бiрiккен партия
активiнiң жиналысы болады екен, соған шақырылдым.
    Кеңестегi ахуал дəл майдандағыдай, əдеттегi дабыр-
дұбырдан түк нышан жоқ. Əркiм iштен тынып, сырттай
104
түйiлiп, түнерiп қалған. Жиналыс төралқасына жайласқан
басшылармен бiрге Мəскеуден келген көп адамдар көрiнедi.
Олардың өздерi де əдеттегiден тыс сұсты.
    Өзгермейтiн жалғыз-ақ дəстүр: сөйлейтiн адамдар да,
сөйленетiн сөздер де белгiлi, күнi бұрын анықталып қойған.
Сол тəртiппен жиналыс басталып кеттi. Айтылған сөздердiң
жалпы мазмұны мынадай: Орталық алаңға жиналған
жастардың көбi – қоғамдық тəртiптi аяққа басқан бұзақылар,
маскүнемдер, нашақорлар. Солардың жолсыздық iстерiн
анық, ұлтшылдық пиғылдағы бiр топ адамдар iлiп əкетiп,
оқиғаға өте қолайсыз реңк беруде. Сондықтан республика
жұртшылығы бұл оқиғаны жазғырып, қатаң айыптауға тиiс.
    Жиналысқа ертерек келiп, алдыңғы қатарлардың бiрiнен
орын алғанмын. Жаңағы сөйленiп жатқан сөздердiң ара-
сында артыма бұрылсам, желке тұсымда республиканың
қала шаруашылығына қатысы бар, өзiммен көңiлдес, басшы
қызметтегi бiр жiгiт отыр екен. Содан сыбырлап сұрадым:
    – Алаңда қазiр не болып жатыр?
    – Бəрi таратылды. Он бес-жиырма минөттiң iшiнде түгел
қуып тасталды.
    Осыны естуге ғана шамам келдi. Əр жағын ойға салып,
таразылап жатуға мұрша жоқ. Қайтадан мiнбер жаққа құлақ
түрдiм.
    Сөйленген сөздер рухында қаулы қабылданып, –
қатысушыларға нақты тапсырма берiлдi. Қазiр, осы жина-
лыстан шыққан бойда, тура жұмыс орындарыңа барасыңдар
да, коллегия, партком, партбюро мүшелерiн дереу
шақыртып аласыңдар. Оларға актив жиналысының рухын
жеткiзесiңдер. Əрбiр ұжымдағы жұмыс күнi бүгiн ашық пар-
тия жиналысынан басталатын болсын. Əрбiр еңбек ұжымы
алаңда болған оқиғаны бiр ауыздан жазғырып, оның қандай
да бiр көрiнiстерiне қатаң тойтарыс берiлсiн.
    Жиналыс бiткен кезде тағы да артыма бұрылып, жаңағы
жолдасқа тiл қаттым. Барар бағытымыз бiр болған соң, бiрге
жүрейiк дедiм. Сөйтсем, оның бүгiнгi түнгi қам-қарекетi
басқаша болып шықты.
    – Ана жақта əлi көп шаруа бар, – дедi ол алаң жақты мег-
зей. – Бəрi былығып жатыр. Соны тазалап, тəртiпке келтiру
керек.
                                                        105
    Мен ондағы болған жағдайды сонда да көз алдыма
елестете алмадым. Өйткенi қай жақтан болса да шектен
шығарлық қимыл болар-ау деген ой тiптi қаперге кiрiп-
шыққан жоқ едi.
    Жиналыстан жаңағыдай тапсырма алған бiр топ
бастықтар қаланың түн басқан тылсым көшелерiнде үнсiз
келемiз. Əрқайсымыз өз кеңсемiзге таянған бойда бөлiнiп
қалып жатырмыз. Орталық екi көшенiң қиылысыңдағы ме-
кемеме келiп, кабинетте бiрсыпыра уақыт қимылсыз оты-
рып қалдым. Не болды? Ендi не болады? Мұның аяғы немен
тынбақ?
    Бұл, əрине, менiң өз iшiмдегi сұрақтар. Қазiр жұртты
жинаймын. Тиiстi шараларды қолданамыз. Ондағы айтылар
сөз, əрине, басқаша болмақ.
    Сонымен, iске кiрiсiп кеттiм. «Бiр-екi сағаттың iшiнде
керек адамдар тегiс жиналды. Ұжымның түгел қатысуымен
ашық партия жиналысын өткiзiп, айтқандай-ақ, жұмыс күнiн
сонымен бастадық.
    Бұдан арғы қызметтi төтенше жағдайға бейiмдегендей
етiп ұйымдастырдық. Əркiм өзiнiң орнында болсын. Ешкiм
ешқандай бейсауат кетпесiн. Тапсырма алған адам қашан
кетiп, қашан келгенiн өзiнiң тiкелей бастығына хабарлап
тұрсын.
    Осыдан кейiн негiзгi қызметiмiзге байланысты қам
жасауға кiрiстiк. Алаңдағы ахуал қандай? Қалада нендей
оқиғалар болып жатыр? Кешегi күннiң нəтижесi жайында
тиiстi орындарда жинақталған мəлiметтер бар ма? Басқа
өңiрлердегi, облыс орталықтарындағы жағдай қандай?
Осының бəрiнен хабардар болып, түскен мағлұматтарды
жинақтап отыратын жедел топ құрдық.
    Кеңсе жұмысын осылай бiр арнаға салып, реттегеннен
кейiн, сағат он бiрлер кезiнде Орталық Комитетке кеттiм.
Айдаушының кешегi сөзi рас екен. Өзiмiз күнде жоғары қарай
көтерiлiп жүрген Фурманов көшесiнiң алаңға ұласар тұсы
жабылып қалыпты. Ендi онда бару үшiн Ленин даңғылымен
Қажымұқан көшесiне дейiн барып, Орталық Комитеттiң
үйiне жоғары жақ желкесiнен түсе алады екенбiз.
    Келсек, Орталық Комитет үйiнiң сырт жағын қоршап
тастаған БТР, БМП машиналары. Қаптаған солдат. Бəрi де
қару-жарақты. Солардың ара-арасымен сыналап, зорға өттiк.
106
Алаң дəл кешегi күйiнде сiресiп тұр. Қарасыны тiптi көбейiп
кеткен. Ендi олардың алдындағы тосқауыл да күшейтiлiп,
мiнбердiң дəл алдынан екi қатар жуан шынжырдан ұзын
керме тартылыпты. Одан берi қарай ешкiмдi өткiзбейдi.
    Екi жақ бүйiрде де күзет. Ресми адамдар трибуна түбiне
тек арт жақтан ғана келе алады.
    Партиямыздың бас штабында əдеттен тыс тыныштық.
Орта буын бастықтар жағы үнсiз қимылдап, үлкен каби-
неттерге кiрiп-шығып жүр. Ал қатардағы қызметкерлер
үрпиiсiп, өз орындарынан алаң жаққа көз қадайды. Бұрын-
ғыдай көрген жерден амандасып, жұмыс жайын сөз қылып
жатқан бiреуi жоқ.
    Келген iзiммен керi қайттым. Кешеден бергi көңiлдi
күптi қылған күдiктi ойлардың алғашқы сұмдығын мен өз
көзiммен осы жолы көрдiм.
    Машинаға отырып, Орталық Комитеттiң сырт жағымен
қайтып бара жатыр едiм, жолдың оң жағында, 15-20
қадамдай жерде бiр топ солдат жап-жас қазақ жiгiтiн ақ қарға
жығып салып, темiр етiктерiнiң тұмсығымен, өкшесiмен
тепкiлеп жатыр. Жiгiттiң аузы-басынан аққан қан ақ қарды
қып-қызыл қылып жосылтып тастапты. Жүрегiм тас төбеме
шығып, тұла-бойым түршiгiп кеттi. Жан-дүниемнiң бiр тiнi
үзiлiп кеткендей сезiндiм.
    Сол жағыма көзiм түсiп кетiп едi, мұнда да дəл сондай
көрiнiс. Бұл, тiптi алаң жақта, барша жұрттың көз алдында.
Одан əрегiректе тағы бiр топ солдат жеңiл киiнген жалаңбас
қазақ баласын екi жағынан қолтықтай сүйрелеп келедi.
Олардың iстейтiн iсi де дəл мыналардiкiндей болса керек.
    Қастарында үп-үлкен лауазымды офицерлер үнсiз қарап
жүр. Жаңағы жолмен ерсiлi-қарсылы ағылып жатқан жеңiл
машиналар. Бəрi де АТГ сериялы. Бəрiнде де бастықтар.
Бiрақ бiрде-бiреуi тоқтап, не араша түспейдi, не «бұларың
қалай?» демейдi.
    Мен екi көзiм бұлдырап, машинаның артқы орындығында
отырмын. Айдаушым орыс жiгiтi едi.
    – Ну, это уж лишнее, – деп сол ғана күбiр еттi.
    Мiне, осы сəттен былай қарай менде күрт өзгерiс ба-
сталды. Əлдекiмдерге деген ыза-кек кеудемдi кернеп кеттi.
Осыны ұйымдастырушыларға ма, жоқ, жаңағы тiлсiз жа-
уыз жендеттерге ме? Ол жағы əлi белгiсiз едi. Бiрақ қалай
                                                        107
болғанда да, қылар қайраның жоқ. Тiлiмдi тiстеген күйi кете
бардым.
    Сол кеткеннен кешке дейiн бұл жаққа жолағаным жоқ.
Жұмысымды iстеп отыра бердiм. Қызмет аяғына таман осы
оқиға туралы лента келiп түстi. «Алматыдан хабар» деген
бейтараптау тақырыппен берiлген шағын ғана ақпарат.
Кезiнде баспасөзде жарияланғандықтан, оның мазмұнын
баяндап жатпай-ақ қояйын, жалғыз-ақ еске саларым: бұл
оқиға қоғамдық тəртiптi өрескел аяққа басқан бiр топ
бұзақылардың iсi етiп көрсетiлiптi.
    Қалада бүлiнген, бұзылған үй-жайлар, көпшiлiк орында-
ры, тағы басқа жəйттер туралы мағлұмат келтiрiлiптi.
    Қалыптасқан тəртiп бойынша бұл жайында жоғары
жаққа хабарлауым керек едi. Оны iстегенiм жоқ. ТАСС-
тың көрсеткен схемасы бойынша тиiстi арналар арқылы
бергiздiм де, қас қарая, сол ала көңiл күйде Орталық алаңға
кеттiм.
    Екi күнге созылған оқиғаның ең шырқау биiгiне жет-
кен кезi ендi келген екен. Алаңды түп-түгел кернеп кеткен
калың нөпiр, иiн тiресе теңселiп, теңiздей толқиды. Қыстың
қыраулы түнiнде аязбен суарылған салқын лебiн iшiне
бүккен ауыр толқынның алдыңғы легi орталық мiнбердiң
тас қабырғасына тақалып барып тоқтапты. Күндiзгi шын-
жыр қоршаудың алдынан қаз-қатар тiзiлген əскерлер ендi
алдарына темiр қалқан ұстап, ентелеген жастарды кеуде-
ден итергендей iркiп тұр. Шинель сыртынан кенеп шекпен
жамылған, бастарында темiр телпек. Кəдiмгi бес қаруын
сайлап, жорыққа аттанғалы тұрғандай, əбден жарақтанып
алған. Алаңның екi жақ басында өртенген машиналардың
қаңқасы бықсиды. Жайшылықта көлемiне көңiл аудармай,
əрiлi-берiлi өтiп кетiп жүрген жаңа алаңның шын аумағын
аңғару үшiн, оған сiрестiрiп адам толтыру керек екен.
Iштерiнде ине шаншарға орын жоқ десе болғандай, иық
сүйесе сығылысқан қалың топ тұтас бiр алып денедей баяу
қозғалып, батыл қимылдың тегеурiнiн танытқандай. Оның
қасында мына мiнберден айтылған басалқы сөздер тiптi бо-
лымсыз естiледi.
    Оларды болымсыз ететiн тағы бiр жəйт – солардың көз
алдында, мiнбердiң сол жақ қанатында, милицияның қара ма-
шиналарына қолға түскен жiгiттер мен қыздарды желкелеп,
шаштан сүйреп əкелiп тығып жатыр. «Қара құзғындарды»
108
тiзбек-тiзбегiмен жөнелтiп жатыр. Ендi бiр тұста тұмсық-
тарына тұмылдырық кигiзген əскер бөлiмдерiнiң қасқырдай
қарасұр овчаркалары тұр. Бос жiберсе-ақ болды, кiмдi болса
да бас салып, жарып тастауға бар.
    Ауыр ойдың талқысына түсiп, мiнбердiң арт жағында
бiраз тұрдым да, тұла-бойым зiл-батпан күйде үйге қайттым.
Кейiнгi сойқанды ертеңiне естiдiм: менiң артымнан көп
ұзамай, алаңға арнайы əзiрленген шабуылшы əскер бөлiмi
шығарылыпты да, бейбiт тұрған қарусыз қалың топты бейне
бiр дəуперiнiң мылқау долылығындай аяусыз айуандықпен
бастан-көзден соққылап, бықпырт тигендей қуып тастапты.
    Бiр-бiрiне жанаса, қаперсiз тұрған қалың топ бiр шетiнен
жау тигендей дүрлiгiп, бiрiн-бiрi баса-жаныша жөңкiлгенде,
талай адам соққыға жығылып, талайлары табан астында
тапталып, қас-қағым бiр мезетте апалаң-топалаңы шыққан.
Кешегi кешкi курсанттардың күрек соққысы мынаның
қасында ойыншықтай болып қалыпты да, нағыз қызыл
қырғын, қан жоса қасап алаңда тұрған қазақ жастарының ба-
сына бүгiн орнапты.
    Арнайы жаттығудан өткен жендеттердiң дойыр
соққысынан топылдап құлаған жастарды бiр бүйiрде күтiп
тұрған милицияның қара машиналарына тиеп жатқанда,
қызыл жағалылардың қалған жасақтары қашқан жастар-
ды көше-көшенiң бойынан қуып жүрiп ұстаған. Сөйтiп,
олардың өлген-тiрiлгенiне қарамастан, үстi-үстiне соққылап,
топ-тобымен апарып қамай берген.
    Жаңғырығы осы уақытқа дейiн басылмай келе жатқан
Желтоқсан оқиғасының Орталық алаңдағы көрiнiсi осылай
аяқталып едi. Бас сауғалап алдымен қашқан шеткерiрек топ-
тары құтылып кеттi де, қалың ортада қамалып қалып, қолға
түскендерi барлығына кiнəлi болып шықты. Сондықтан
оларға ешқандай аяушылық болған жоқ.
                         ***
    Желтоқсаннан кейiн республиканың жаңа басшылығы
екi жылдан астам уақыт бойы Қазақстандағы «ұлтшылдық
зардаптарын» жою жөнiнде аса бiр зымияндылықпен
ойластырылған ашық та, астыртын да жұмысты белсе-
не жүргiздi. Соның iшiнде қарауылдың қатал нысанасы-
на алынғандар басшылық жұмыста жүрген интеллиген-
ция өкiлдерi едi. Сəл ғана сезiк тудырып, сенiмсiздiкке
                                                        109
ұшырағандардың бiрде-бiрiне аяушылық болған жоқ. Қайта
аттестациялау, қоғамдық мiнездеме беру, жұртшылық
пiкiрiнен өткiзу деген сияқты ойдан шығарылған желеу-
лермен талай адамдардың артына шала байланып, қуғынға
ұшырай бастады. Ұзақ жылдардан берi ҚазТАГ-тың
басшылығында болып зор сенiм арқалап жүргенде, аяқ
астынан айыпты болып, сондай зобаланды бастан кешiрген
«бейбақтардың» бiрi мен.
    Бұл оқиға 1987 жылдың 19 маусым күнi болды. Танертең
жұмысқа келiп, ендi iске кiрiсе бастағаным едi, «вертушка»
аталатын Үкiмет телефоны сылдыр ете қалды. Орталық
Комитеттiң Идеология бөлiмiнен екен.
     – Алматы облыстық газеттерiнiң бүгiнгi нөмiрлерiнде
сот процесi жөнiндегi ҚазТАГ хабарымен қоса берiлген фо-
тосурет қайдан жүр? – деген сұрақ естiлдi трубкадан.
    Мен əлi газеттердi қарап үлгерген жоқ едiм. Əдетте ба-
спаханадан əкелiнген бүгiнгi газет нөмiрлерiн бiр шолып, өз
хабарларымызды «түгендеп» өтуден басталатын. Мен соған
кiрiсiп үлгермеген бойда телефон бастырмалатып барады.
     – Бiлмеймiн, бiз ешқандай сурет берген жоқпыз, – дедiм
мен.
    – Қараңыз онда, «Огни» мен «Жетiсуды». ҚазТАГ-тың
фотосуреттерi деп жазулы тұр ғой.
    Бiр қолым трубкада, екiншi қолыммен газеттердi ашып
қарасам, расында да бiздiң өткендегi хабарымызға қосымша
екi фотосурет басылған. Астында бiздiң фотохрониканың
екi қызметкерiнiң аты-жөнi тұр. «Бұл қайдан келдi?» деген
күдiктi оймен:
    – Жарайды, анықтап, өзiм хабарлайын, – дедiм де,
трубканы орнына қойып, дереу аталған қызметкерлердi
шақырттым. Сондағы анықталғаны: осыдан екi күн бұрын,
17 маусым күнi, республикалық жəне облыстық газеттер-
де Желтоқсан оқиғаларына қатысқан бiр топ адамдардың
қылмыстық iсiн қараған сот процесi туралы ҚазТАГ хабары
жарияланған. Астаналық облыстың екi газетi сол хабарды
кешiктiрiп, бүгiн, 19 маусым күнi берiптi. Жəне, жай бермей,
бiздiң фототiлшi түсiрген фотосуреттермен қоса берiптi.
Суретте екi кадр бар: бiрiнде үкiмдi жариялап тұрған сот
мүшелерi, екiншiсiнде – сол үкiм жарияланған кезде тiк
түрегелiп, сымға тартылғандай болып тұрған айыпкерлер.
Астында аты-жөндерi жазылған.
110
    Сөйтсем, 16 маусым күнi, сот жүрiп жатқанда, ҚазТАГ-
тың бiр фототiлшiсi ТАСС-тың тапсырмасымен сот залынан
екi кадр түсiрiп алыпты да, ертеңiне бильд-аппарат арқылы
ТАСС-қа айдапты. Ал фотохроника бас редакторының
орынбасары сол суреттердiң бақылау данасын редакция
қызметкерлерiне көрсеткен екен, олар дереу сұратып алып,
газеттерiне басып жiберiптi.
    Өз беттерiмен жасаған əрекеттерi үшiн екеуiнiң де
жазаланатындарын айтып, қатты ескерттiм де, Орталық
Комитетке телефон соғып, мəн-жайды түсiндiрдiм. Сонсоң
өзiм халыққа бiлiм беру жөнiнде болатын республикалық
актив жиналысына кеттiм. Түс əлетiнде жиналыстан келсем,
телефон аппараттары безiлдеп, менi iздеп жатыр екен. Баяғы
Орталық Комитеттен. Манағы əңгiме бойынша менен жаз-
баша түсiнiк талап етедi.
    Iстiң аяғы дауға айналғалы тұрғанын сезiп, бұйрық
əзiрлеттiм де, кiнəлi екi қызметкерге əкiмшiлiк жолымен жа-
залау шараларын қолдандым. Соның негiзiнде баяндау хат
жазып, қызмет аяғында Орталық Комитетке тiкелей өзiм
апарып бердiм.
     – Ендiгi əңгiме бюрода болады, – дедi бөлiм меңгерушiсi
зiлденiп.
    Одан шыққан бойда 6-қабатқа көтерiлiп, Бiрiншiнiң
көмекшiсiне кiрдiм де болып жатқам əңгiменi баян еттiм.
     – Басқа шаруалары жоқ болған соң iстеп отырғандары
болар. Алаңдамай, үйiңiзге қайтыңыз да, демалыңыз, – дедi
көмекшi.
    Соның сөзiнен кейiн көңiлiм орныққандай болған. Бiрақ
ол бiлмейдi екен. Ертеңiне, сенбi күнi жұмысқа келiсiмен
бюроға шақырылдым. Бұрын бюро мен секретариат
мəжiлiсiне тұрақты түрде қатысып отыратын мен бұл жолы
жауапкер ретiнде ерекше рəсiммен шақырылдым. Қасыма
бiрiншi орынбасарым мен фотохроника бас редакторының
орынбасарын ертiп ала келу тапсырылды. Мəжiлiске
əзiрленген құжаттармен таныспақ болып, жолай бөлiмге
соғып едiм, мəселенiң мазмұны баяндалған анықтама маған
көрсетiлмедi. Қысқаша ғана қаулының жобасымен таны-
стырылдым. Маған партиялық қатаң сөгiс жарияланып,
қызметтен алу жөнiнде ұсыныс əзiрлеген екен.
                                                        111
    Бiрақ дəл солай бола қояр деп сенгенiм жоқ. Өйткенi өз
қолыммен iстеген қылмысым жоқ, бұрынғы жұмыстарым
жөнiнен де ешқандай ескерту, мүдiрiс болған емес. Ал ендi
соңғы сот процесi жөнiндегi хабардың тексiн өздерiмен
келiсiп алғанмын.
    Мəжiлiс кең көлемде шақырылған екен. Астаналық
облыстың, қаланың, қалалық аудандардың, бұқаралық
ақпарат құралдарының басшылары түгел осында. Баяндама
жасаған бөлiм меңгерушiсi А. Устинов менiң үстiме бар
пəленi үйiп жатыр. Бiр кезде ол: «Исмагулов выставил под-
судимых героями», – дедi. Сонда барып жүрегiм зырқ еттi.
Iстiң шындап насырға шауып бара жатқанын ендi ұғындым.
    Газеттерде басылған суреттерге өз басымның ешқандай
қатысы болмаса да, кiнəнi мойындап, жауапкершiлiктi
тiкелей арқалауыма тура келдi. Кемшiлiктi жоямыз, мұндай
жағдайға ендi жол бермеймiз, деп ағымнан жарыла сөйледiм.
    Содан кейiн бiрлi-жарым бюро мүшелерi сөйледi. Өз
бастығым – 3.Камалиденов баяндамашыдан бетер зiркiлдеп
кеттi. Мен жөнiнде бiр ауыз араша айтпады. Бiр кезде
Бiрiншiнiң өзi сөз алды. Сол кездегi Колбиннiң кейпi əлi
күнге көз алдымда. Ашуланғанда өңi қып-қызыл болып, да-
усы қиқылдап, буынып қалушы едi. Бұл жолы да дəл сөйттi.
Екi қолын сермеп сөйлегенде бет-ауызы жыбырлап, етжеңдi
мұрынының ұшына дейiн селкiлдеп кеттi.
    – Осының бəрi тегiн емес, – дедi ол айқайлап. – Желтоқсан
оқиғасының жартыжылдығына орайластыра, əдейi iстелiп
отыр. Сот процесiнiң дəл он алтысына тағайындалуында,
он жетiншi маусымда сот процесiнен хабар жарияла-
нуында астарлы мəн бар. Əлдекiмдер республикадағы
жағдайды ушықтыруға мүдделi. Əлдекiмдер осыны əдейi
ұйымдастырып отыр.
    Осылай тепсiнiп келiп: күнi кеше осында бiр топ қазақ
студенттерi мас болып алып, көшеде көрiнген орыстарды
сабапты. Тiптi əйелдер мен балаларды үйлердiң подвалы-
на қуып тығып, ендi бiразын үй төбелерiнде қуып жүрiп
дүрелептi, – деп соқты. Бастық басымен осындай өтiрiкке
бетi шiмiрiккен жоқ.
    Содан бiр кезде «Жетiсу» газетiнiң редакторы Мамадияр
Жақыповқа қарап шүйлiктi.
    – Егер осы таяу күндерде, – дедi бiрiншi хатшы қаһарын
төгiп, – осы облыстың бiр жерiнде əлдеқандай бiр қолайсыз
112
оқиға болса, соған сiз жауапты боласыз. Соны ұйымдастыр-
ған сiз деп тауып, мен сiздi тура түрмеге жаптырамын.
    Осыны естiгенде, өз халiмнiң не боларын бiлмей отырған
мен қаламдас жолдасқа жаным ашып, қатты аяп кеткенiм
есiмде.
    Сөзiн аяқтай келiп, Колбин мен жөнiндегi жобаны
талқыға салды. Ешкiм менi қорғап бiр ауыз сөз айтқан жоқ.
Сол екi арада жанұшырып, мiнберге шықтым.
    – Мен қырық жылдай партияға мүшемiн. Еңбек жолым-
ды соғыс кезiнде, он бес жасымда, аудандық баспаханада
əрiп терушi болып бастап едiм. Көп ұзамай, редакция ап-
паратына алынғанмын. Содан берi 44 жыл бойы партиялық
баспасөзде қызмет iстеп келемiн. Сол жылдар iшiнде
партияның талай жауапты тапсырмаларын орындадым. Ендi
зейнетке шығуыма он айдай ғана уақыт қалды. Жiберген
қатемдi маңдай терiммен өтеп кетейiн. Соған мұрсат
берсеңiздер екен. Сiздерден өтiнiп сұраймын, – дедiм.
    Сəл ғана жiбiгендей болған Колбин бюро мүшелерiне
қарап:
    – Ну, как, товарищи? – деп едi. Маған араша бола ма деп
үмiт артқан бастығым 3. Камалиденов жұлып алғандай:
    – Ни в коем случае! – дедi.
    – Жарайды ендеше, мəселе осымен бiттi.
    Сөйтiп, мен қас-қағымның арасында барымнан жұрдай
болып, аласталып шыға келдiм.
    Ендi не iстеу керек? Қайда барып күн көру керек деген
сұрақтың төңiрегiнде дағдарумен сенбi, жексенбiнi үйде
өткiздiм де, дүйсенбi күнi, қайтпаған көңiл, шықпаған жан
дегендей, бұлдыр үмiтпен Орталық Комитетке, өзiмнiң көп
жылдар бойы бауыр басқан өрiсiм – Идеология бөлiмiне
келдiм. Дегенмен бiр жылы шырай, жақсы сөз естiрмiн де-
ген дəменiң жетегiнде келгенмiн.
    – Сiз өзiңiз қызық екенсiз. Пəлен жыл басшы қызметте
жүрсеңiз де тəртiптi бiлмейсiз бе? Осындай кезде қайдағы
бiр демалысыңызды айтып, хатшының алдына мəселе
қойғаныңыз қалай? – деп бөлiмнiң бастықсымақ бiр итар-
шысы өзiме дүрсе қоя бердi.
    Мен ұмытайын десем де бұлар ұмыттыратын емес.
Жаңағы сөз менi талқыдан басталып, тамұқпен аяқталған
сенбiнiң кешiне қайтып апарды.
                                                       113
    Бюродан шыққаннан кейiн, сең соққан балықтай болып
үйге келгенмiн де бiр-екi сағат дамылдап жатқанмын. Бiр
кезде қызметтен телефон соғылды.
     – Кешкi сағат 5-те коллективтiң жиналысы болады.
Орталық Комитеттен адамдар келедi екен, соған сiздi де
келсiн деп жатыр.
    Бүгiн қысқа күн, ҚазТАГ-та шағын кезекшi топ
жұмыс iстейтiн. Сiрə, бүгiнгi оқиғаға байланысты барлық
қызметкерлердi əдейiлеп жинап жатқан болар деп ойладым
да, айтылған сағатта кеңсеге келдiм.
    Хатшы мен бөлiм меңгерушiсi келiп жиналыс өткiздi.
Жұртты бюроның қаулысымен таныстырып, менiң
қызметтен босатылғанымды хабарлады.
    Əрине, көп жылдан берi бiр үйдiң адамдарындай болып,
тату-тəттi қызмет iстескен коллектив бұл хабарды ауыр
сезiммен қабылдады. Жұрттың бəрi тым-тырыс. Хатшы
«Сұрақ бар ма?» – деген кезде, шыдамады бiлем, агенттiктiң
техника жағын басқаратын жауапты қызметкер орнынан
тұрып:
    – Əрбiр сурет үшiн бiр директор орнынан алынатын бол-
са, бұдан былай бiзде басшы тұрақтамайтын болар? – дедi.
    Хатшы аңтарылып қалды. Мен ышқынып кеттiм.
Себебi, өз адамдарын азғырып, бюроның шешiмiне қарсы
əзiрлеп қойыпты деп, мына екi бастық мен жөнiнде жаңадан
мəселе көтеруден тайынбайтынын сездiм. Онда партиядан
қуыламын. Ол кездегi менiң ұғымымда партиялықтан айы-
рылу – өлiммен тең. Сондықтан орнымнан ұшып түрегелiп,
сөз алдым.
    – Жолдастар! Сiздерден ажырап қалу мен үшiн
қаншалықты қиын екенiн өздерiңiз де түсiнерсiздер. Бiрақ
амал жоқ, бюроның шешiмi əдiл, мен кiнəлiмiн. Көнуге тура
келедi, – дедiм.
    Осыдан кейiн бөтен сөз болған жоқ. Жиналыстан шығып,
кабинетке келiп отырған сəл үнсiздiктен кейiн хатшыға
қарап, өз басымның соңғы мəселесiн айттым:
    – Мен кезектi демалысқа шыққалы жатыр едiм. Ол
жөнiнде кезiнде өздерiңiзбен де келiскенмiн. Санаторийге
жолдамам əзiр. 25 маусымнан бастап демалысыма кете бер-
сем, басқа мəселелердi өздерiңiз шеше жатасыздар ғой, –
дедiм.
114
    Екi бастығым да үндеген жоқ, сүйей салды бiрдеңелер
айтты да, кетiп қалды.
    Мына кабинетте отырған бишiкеш бастық соны бетiме
салық қылып тұр. Бұл бөлiмнен ендi маған қайыр жоқ екенiн
сездiм де, шығып жүре бердiм. Бiрiншiнiң өзiне сұрануға тура
келдi. Дес бергендей, Колбин төменде жұртты қабылдап жа-
тыр екен, соған жазылып, жұмыс аяғына дейiн кезек күттiм.
    Кешегi каһарынан қан жауған Бiрiншi бүгiн тiптi өзгерiп
қалыпты. Iстерiн iстеп алғаннан кейiн, маған аяушылық
бiлдiргендей, алды-артымды орап, алдаусырата қарсы алды.
«Ендi қандай жұмысқа барғыңыз келедi?» – деген сауалды
алдыма өзi тартты. Мен ендi ешқандай шен сұрамайтынымды
айттым. «Екiншi мамандығым əдебиетшiлiк едi, ғылыми
дəрежем де бар. Көптен берi көкейде жүрген ойдың орайы
ендi келгендей. Сондықтан Ғылым академиясының Əдебиет
жəне өнер институтына жiберсеңiздер екен», – дедiм.
    – Менiң қарсылығым жоқ. Камалиденов жолдасқа барып
айтыңыз, – дедi Колбин. Жүгiрiп 6-қабатқа көтерiлдiм. Осы
əңгiме басталғалы бұл хатшының алдына бiрiншi рет кiруiм.
    – Вы меня подвели, – дедi хатшы тырсиып.
    Үнсiз бетiне тесiлiп қарадым. Бiрақ, əлi де күнiм түсiп
тұрғандықтан, iшкi ойымды сыртқа шығарғаным жоқ.
Менiң тағдырым талқандалып жатқанда, бұл өзiнiң манса-
бын күйттеп отыр. Сондықтан əлгi сөзге жауап бермей, өз
шаруама көштiм. Бiрiншi хатшыда болғанымды, ғылыми
қызметке сұранғанымды айттым.
    – Ни в коем случае! – деген əзiрейiл сөзiн хатшы тағы
қайталады. – Сiздi ол институтқа жiберуге болмайды, – деп
бiржола кесiп тастады. Қайтадан Бiрiншiге келдiм.
    – Жарайды, алаңдамаңыз. Бөлiмге айтармыз, ендiгiсiн сол
жақпен шешiңiз, – дедi Колбин.
    Келесi күнi iлгерi басқан аяғым кейiн кетiп, Устиновтың
алдына келдiм. Ол да түк көрмегендей жылмаң қағады.
Шамасы, алдын ала тапсырма алған болуы керек, менiң
өтiнiшiмдi естiгеннен кейiн тiптi ықыластанып:
    – Е, оны iстеймiз. Мен Əбдiлдинге телефон соғайын, со-
лай қарай бара берiңiз, – дедi. Мен жолдама қағаз сұрадым.
    – Жоқ, оның қажетi жоқ. Бiздiң ауызша айтқанымыз да
жетiп жатыр.
                                                        115
   (Мен мұның бəрiн адам тағдырының билiк орындарына
қаншалықты тəуелдi болғанын көрсету үшiн айтып отыр-
мын).
   Сөйтiп қазiр өзiм iстеп жүрген М.О. Əуезов атындағы
əдебиет жəне өнер институтына уақытша аға ғылыми
қызметкер болып орналастым да, құжаттарымды конкурсқа
тапсырдым. Мың болғыр, мұндағы жолдастар менi оң
қабақтарымен қарсы алды. Оларына рахмет.
   Бiрақ жоғары жақта менi қудалау əрекеттерi бiр-екi жыл
бойы тынған жоқ. Не үшiн қызметтен босатылғанымды
көрсетiп, газетте хроника шыққанына қарамастан, iстiң мəнiн
бұрмалайтын терiс пiкiр айтылып, «Жұртшылық пiкiрi»
дейтiн айдармен арнайы хабар берiлдi. Содан кейiн Жоғарғы
Кеңеске депутаттық өкiлеттiгiм тоқтатылды. «Жазушы» ба-
спасымен жасалған шарт бойынша Ю.Бондаревтiң «Таңдау»
атты романын аударып апарсам, жоспардан шығарып та-
стапты. Соның соңында бiр жыл салпақтауға тура келдi.
   Өзгесi өзге-ау, тiптi ҚазТАГ-тан кетiп бара жатқанда,
есебiмдi дұрыс айыртпай, шөмiштен қаққандарына не
айтарсың? Оның мəнiсi былай болды. Сол кездегi тəртiп бой-
ынша, мен кезектi демалысқа шығарда, Үкiметтiң арнайы
қаулысы бойынша бiр айлық жалақы көлемiнде əлеуметтiк-
тұрмыстық көмек алатынмын. Демалысқа шығу мерзiмiн
түгел өтеп, ендi жолдама алу қамына кiрiскенде, мен сол
заңды қаржымды алған болатынмын. Ендi қызметтен босап
қалғаннан кейiн, пайдаланылмаған демалысымның есесiн
төлерде, жаңағы өзiме тиесiлi комок ақшаны ұстаттырып
қалыпты. «О, жалған-ай!» – дедiм де кете бердiм.
   Сөйтiп жүргенде, 60 жылдығым келiп қалыпты. Бұрын да
мерейтой деп даңғазалап жатпайтын басым қаннен-қаперсiз
жүр едiм, бiр күнi Жазушылар одағынан телефон соғылды.
   – Жұмеке, қысқаша өмiрбаяныңыз бен фотосуретiңiздi
əкелiп берiңiз. Буклет шығарамыз. Құрмет грамотасына
да ұсынылып жатырсыз, – деген бiр жылы хабар алдым.
Жазушылар одағының мүшелерiне көрсетiлетiн осындай
құрмет болушы едi, əйтеуiр содан мақұрым қалмағаныма
шүкiр деп ойладым.
   Бiрақ оным жəй есекдəме болып шықты. Арада бiраз
күн өткеннен кейiн, одақтағы жолдастар маған қайыра
қоңыраулатты:
116
     – Жұмеке, ғапу етiңiз, буклет шықпайтын болды. Жоғары
жақ сiз жөнiндегi ұсыныстарды өткiзбедi. Өмiрбаяныңыз
терiлiп, клишеңiз де дайын тұр едi. Ескерткiш болар, соны
алып кетiңiз, – дедi.
     Оған да көндiм. Ендi осымен тыныш болармын деп
жүр едiм. Бiр күнi институттың партия бюросына Орталық
Комитеттен хат келiптi. «Сiздердiң есебiңiзде тұратын
коммунист пəленше Орталық Комитеттiң мүшелiгiне кан-
дидат едi. Жұмыстағы кемшiлiктерi үшiн қызметiнен
босатылғандықтан, ендi Орталық Комитет құрамында
қалуын негiзсiз деп ойлаймыз. Осы жөнiнде пiкiрлерiңiздi
айтсаңыздар екен», – деген мəселе қойылыпты.
     Тағы да мың болғырлар дейiн, бұл жолы институт
коммунистерi менi əлi жете бiлмесе де, принциптiлiк таны-
тып, Орталық Комитет қызметкерлерiнiң пiкiрiне үзiлдi-
кесiлдi қарсылық бiлдiрдi. Сөйтiп, партияның кезектi съезiне
дейiн мен Орталық Комитет құрамында қала бердiм.
     Бiрақ, оның есесiне, жасым 60-қа толып, зейнетақымды
алуға əрекет жасағанымда, қызметтен босатылған кiнəм
үшiн министр мəртебесiндегi лауазымға тиiстi одақтық
дəрежедегi дербес зейнетақыдан қағылдым. Бұл менiң
Желтоқсан оқиғаларына байланысты көрген соңғы құқайым
едi.
     Арада үш-төрт жыл өтiп, жағдай мүлде өзгерген кез-
де, менiң мəселем Орталық Комитеттiң Бюросында қайта
қаралып, 1987 жылғы қиянат шешiм бұзылды. Ол жөнiнде
баспасөзде жарияланды. Сөйтiп, кеш те болса, əдiлет жеңдi.
     Қазiр Желтоқсанға берiлтен терiс баға да өзгердi. Ол
жөнiндегi жұртшылық өкiлдерiнен құрылған комиссияның
қорытындысы баршаға жария етiлдi. Жазықсыз жапа
шеккендердiң бəрi ақталды. Абақтыға алынып, сотты бол-
ғандары босатылды. Бiр қарағанда, бəрi де орнына келген
сияқты.
     Бiрақ... Əлi де көптеген «бiрақтар» бар. Менi де сол
«бiрақтар» ойлантады.
     Ең бiрiншi ойлантатын нəрсе – Желтоқсан оқиғасының
себептерi мен салдарлары. Əсiресе себептерi. Бұл жерде мен
осы оқиғаның тiкелей туу себептерiн айтамын. Жайшылықта
партия мен Үкiмет саясатына қайшы пiкiр айтудан жасқанып
                                                        117
жүретiн жұрт кенеттен ашық қарсылық көрсетуге қалай
барды? Соншама жастарды дүрлiктiрiп, көшеге шығаруды
ұйымдастырған кiмдер? Бұл сұрақты мен жоғарыда да
iшiнара қойғанмын. Сол сұрақ күнi осы уақытқа дейiн менiң
көкейiмнен кетпейдi.
    Басында бейбiт бой көрсету түрiнде болып, аяғы
ашық көтерiлiс сипатын алған бұл қимыл ешкiмнiң
ұйымдастыруынсыз өзiнен-өзi стихиялы түрде тууы мүмкiн
бе?
    Жоқ, мүмкiн емес, деймiн мен. Дейтiнiм, коммунистiк
партия мен Кеңес өкiметiнiң талай зорлықты iстерi бұрын да
болған. Тiптi, халықты жаппай қырып-жойып жатқанда да
ешкiм бас көтере алмаған. Əсiресе, отызыншы жылдардың
ортасынан бермен қарай ашық қарсылық атымен жойылған.
Ашық қимыл түгiл, жасырын пыш-пыш əңгiме үшiн де бас
кететiнiне əркiмнiң-ақ көзi жеткен. Соны бiле тұрып, бiздiң
заманымызда өздiгiнен ол кезде кiм наразылық шеруiне
шығатын едi?
    Шықпайтын жəне шыға да алмайтын. Ол үшiн жастарды
əбден қыздырып жəне əлденеге сендiрiп, көзжұмбай қимыл-
ға көтеру керек болатын. Тiптi беттерi қайтып жатса да,
үстi-үстiне өршелендiре түсетiн бiр өтiмдi əдiс керек бола-
тын. Əйтпесе бiр түннiң iшiнде астананың əр тұсындағы оқу
орындарынан уəделескендей болып, топ-топ жастар шыға
ма? Қолдарына ту, портрет ұстап, саяси ұрандар көтерiп
келе ме?
    Егер əркiм өздiгiнен стихиялы түрде шықса, алғашқы
күннiң кешiнде милиция мен əскери училищенiң курсант-
тары арқылы берiлген қатты соққыдан кейiн-ақ, бiразы жа-
раланып, қамауға алынып, қалғандары бет-бетiмен ыдырал
кеткен жастар келесi күннiң ертеңiнде қоршаудағы алаңға
қайтадан бұзып-жарып кiрер ме едi?
    Сөз жоқ, оны iстей алмас едi. Ал iстеген болса, олардың
соңынан қалмай, қайта-қайта қайырып əкеп, қайрап салып
жүрген бiреулер бар екенi айдан-анық.
    Бiрақ iс насырға шауып, өрiмдей жастар қанға боялып
жатқан кезде сол ұйымдастырушылар бой көрсете алды ма?
Жоқ, бұғып қалды. Сондықтан олар халық жоқшылары,
көтерiлiс көсемдерi дəрежесiне көтерiле алған жоқ. Бейбiт
118
жастарды апатқа айдап салған арандатушылар күйiнде
қалып қойды. Алғашқы ниеттерi дұрыс болған күнде де, олар
екiталай кезеңде жан сауғалаған қорқақтар болып шықты.
    Ұйымдастырушыларды қалайда табамын, жалғанның
жарығына алып шығамын деп талай кiжiнген Колбиннiң өзi
де таба алмағаны – олар мықтап тұрып жасырынған болды.
    Бiрақ көтерiлiске көсемдер табылды. Шынымен
халықтың қамын ойлаған нағыз қаһарман ерлер өздерiн
кейiн танытты. Ең бiрiншi қаһарман: «Жастарды итке та-
латып, соққыға жыққан сұмдықты көргенше, кешегi қан
майданда қаза тапқаным жақсы едi», – деп Колбиннiң ал-
дында қасқайып тұрған ақын Жұбан Молдағалиев болатын.
«Осындай озбырлығың үшiн халық алдында жауап бере-
сiң», – деп сес көрсеткен жазушы Сафуан Шаймерденов те
ер едi.
    Сол ағаларының үлгiсiн көргеннен кейiн, олардан да ас-
қан батылдыққа барып, нартəуекелге бел байлаған – Мұхтар
Шаханов. Халықтың қасiретi мен жас боздақтарының қаны
сұраусыз кетейiн деп тұрған қысталаң шақта Кремльдiң
мiнберiне суырылып шығып, дүние жүзiне жар салған
Мұхтардың ерлiгi қазақ халқының азаттық тарихында алтын
əрiппен жазылуға лайық. Тусаң – ту!
    Осы тұста тағы бiр еске алатын жəйт – Желтоқсан
оқиғасы болып жатқан кештердiң бiрiнде ақын Мұхтар
Шаханов Мəскеудiң Останкино телеорталығында өзiнiң
шығармашылық кешiн өткiзiп жатқан. Осы жайында
берiлген КОТА хабарында былай деп жазылған:
    «Уақыт келбетi» деген жинаққа енген өлеңдер, балла-
далар, поэмалар туған өлкеге деген сүйiспеншiлiкке толы»
(«Социалистiк Қазақстан», 21 желтоқсан 1986 жыл).
    Мұхтарды кейiнгi ерлiктерге де жiгерлендiрген оның
туған халқына, сүйiктi Қазақстанына деген осындай шексiз
перзенттiк махаббаты едi.
    Желтоқсан зардаптарын жоямын деген желеумен Колбин
ел азаматарын шет-шетiнен қуғынға салып, қойдай тоғытып
жатқанда, Ұлттық Ғылым академиясында: «Надо прекра-
тить процесс по деказахизации!» – деп үн көтерген академик
Салық Зимановтың сөзi де осындай ерлiкке жататын едi.
    Ендi Желтоқсан оқиғасының маңызы жайында бiр-екi
сөз. Əңгiме тек Желтоқсанның зардаптары жөнiнде ғана, со-
                                                      119
ларды жою жөнiнде ғана болып жатқан кезде, оның маңызы
жөнiндегi бiр батыл пiкiрдi 1989 жылы, осы Алматыда ау-
дарма жөнiндегi халықаралық конференцияда сөйлеп тұрып,
Мұрат Əуезов айтып едi. «Күрессiз, қан төгусiз ешбiр халық
бостандыққа жеткен емес. Сондықтан Желтоқсан құрбанда-
рының қаны босқа кетпейдi. Қазақ халқының бостандығы
жолындағы болашақ күрескерлерге ол бұдан да асқан
ерлiктiң үлгiсi болады», – деп едi ол.
    Сонсоң егер Желтоқсан оқиғасы болмаса, бiздiң қазiргi
тəуелсiздiкке жете коюымыз да екiталай едi. Кейбiреулер:
«Қазақстан, қазақтар егемемдiкке оп-оңай жеттi. Одақ ыды-
рап жатқанда қазақтарға дербестiк өздiгiнен келдi», деген-
дей жорамал айтады.
    Бекер сөз. Ешбiр халыққа бостандық аспаннан түсе
қалмайды. Күнi кеше Желтоқсан оқиғасын бастан кешпеген
халық сол көктен түскен тəуелсiздiктi оп-оңай қабылдай ала
ма? Желтоқсанда төгiлген қанды көрiп, iшiнен қан жылаған
басшы империя құлап, əркiм бет-бетiне кетiп жатқанда аб-
дырамай, ел тiзгiнiн қолына алып, асқан батылдықпен тəуел-
сiздiкке қарай бастап жөнелмесе, бiздiң қолымыз соған же-
тер ме едi? Ол дербестiктi бiзге бiреу əкелiп берер ме едi?
    «Бес жүз жылда бiр ғана сəтi келетiн тарихи мүмкiндiктi»
пайдаланып қалған басшы – əне, нағыз каһарман сол. Дана
да сол, батыр да сол. Кешегi Желтоқсан шеруiнiң басын-
да жүрмесе де, жүруге лайық жəне жүрдiм деп айтуға
моральдық хақысы бар азамат сол.
    Сол азаматтың арқасында, сол басшының ырқымен
Желтоқсан оқиғасының əдiл бағасы берiлдi. Жазықсыз
жапа шеккендер арашаланды. Бiрақ... əлi де көңiлге
өкiнiш ұялататын жəйттер бар. Əсiресе жоғарыда аталған
жұртшылық комиссиясының көптеген ұсыныстары аяқсыз
қалғаны қынжылтады.
    Мəселе əлдекiмдердi əшкерелеп, жазалауда емес,
бiреуден бiреудiң кек алуында емес. Ең басты мəселе –
халықтың бостандығы жолында қанын теккен, азап шек-
кен жас азаматтардың ерлiк үлгiсiн жолбикелерден бөлiп
алып, қастерлеуде. Олардың осы күнге дейiн жəбiр шегiп
жүргендерiн қатарға қосып, алдарынан азаматтықтың кең
жолын ашуда. Əрине, соларды сорлату арқылы өздерiнiң
120
бас пайдасын ойлаған арамбез мансапқорлар да тайтаңдап,
қоғам есебiнен игiлiк көрiп жүрсе, кешегi құрбан болған
боздақтардың аруағына бұл да бiр шетiндiк болар едi.
   Өйткенi Желтоқсан ызғары ойлаған сайын əлi де жүректi
қарып, дененi түршiктiредi.
                                           «Халық кеңесi»,
                                28, 29, 30 сəуiр 1993 жыл.


                            Қазақстан Республикасының
                               Конституциялық Сотына
      Қазақстанның азаматтық «Азат» қозғалысы
                  Басқармасының
                     ҰСЫНЫМЫ
   Құрметтi Қазақстан Республикасының Конституциялық
Соты!
   КСРО аталатын бұрынғы империяның мемлекеттiк
билiгi мен Қазақ КСР аталатын оның отарының қуыршақ
билiгi 70 жылдан астам уақыт бойына тек жекелеген
адамдардың ғана емес, тұтас ұлттардың да құқықтары мен
еркiндiктерiн дөрекi һəм жазасыз тапап келдi. Жəне де олар-
ды халыққа қарсы жасаған қылмыстары, заң, аһлақ пен
адамгершiлiк қағидаларына қатысты шектен шыққан зорлық-
зомбылықтары үшiн жауапкершiлiкке тарту үмiтi де мүлде
жоқ едi. Сол үмiт тек қазiр, Қазақстан Республикасының
Конституциялық Соты құрылған соң ғана, пайда болды деп
сенгiмiз келедi.
   Осыны бетке ұстаған «Азат» қозғалысының Басқармасы
«1986 жылғы желтоқсан оқиғаларына байланысты
шешiлмеген проблемалар жөнiнде» мəселенi талқылап,
Қазақ КСР Жоғарғы Кеңесi Төралқасының 1990 жылдың
24 қыркүйек күнгi «Алматы қаласында 1986 жылдың 17-18
желтоқсанында болған оқиғаларға байланысты жағдайларды
түбегейлi бағалау жөнiндегi Комиссияның қорытындылары
мен ұсыныстары туралы» Қаулысы тоталитарлық заманға
тəн формалистiк, объективсiз рухта қабылданғандықтан,
толыққанды құқықтық жəне саяси бағадан жұрдай үстiртiн
құжат болып табылады деген бiрауызды пiкiрге келдi. Бұл,
                                                       121
əсiресе, 1986 жылғы желтоқсан оқиғалары мен олардың зар-
даптары үшiн КСРО мен Қазақ КСР мемлекеттiк билiгiнiң
ең жоғарғы органдарының, сол органдардың өкiлдерi бо-
лып табылатын жекелеген жоғары лауазымды тұлғалардың
жауапкершiлiк салмағын анықтауға қатысты бөлiгiне тəн
жағдай.
    Қазақ КСР ЖК Төралқасының Қаулысында Алматы
қаласы мен Қазақстанның басқа да елдi мекендерiнде болған
шерулерге қатысушыларға қатысты сол шерулер кезiнде
жəне олардан соң қабылданған ресми шешiмдер мен нақты
iс-əрекеттер КСРО мен Қазақ КСР Конституцияларына
сəйкес болды ма деген сұрақ жауапсыз қалды.
    Ал, ендi, белгiлi топтардың «орыс тiлдi» тұрғындар
желтоқсан оқиғалары бойынша сот процесiн «түсiнбейдi»-
мiс деп, «қорқыныш» тудыруына келсек, бұл – желтоқсан
қасiретi үшiн кiнəлiлердi жауапкершiлiктен алып қашудың
қарапайым амалы. Ал, қазақстандықтардың осынау əдiлеттi
iстi қолдайтындығына бiздiң күмəнiмiз жоқ.
    Осы мəселелердi Қазақстан Республикасы Консти-
туциялық Сотының қарауына ұсына отырып жəне оның
адалдығы, объективтiлiгi, тəуелсiздiгi мен принциптiлiгiне
толық сенiм бiлдiрiп, «Азат» қозғалысының Басқармасы мы-
наларды қажет деп есептейдi:
    1. Тек Мəскеудiң республикаға бiрiншi басшыны сырттан
өктемдiкпен тағайындауы ғана емес, өз тiлiн, мəдениетiн, əдет-
ғұрпын, дəстүрлерiн толыққанды дамытуға, өзiн өзi ұлттық
айқындауға, туған республикасын саяси жəне мемлекеттiк
басқаруға қарапайым жағдайлардың шын мəнiнде болмауы
да қазақтардың iс жүзiнде Қазақ КСР Конституциясының
68-бабын пайдалана алмайтын отарланған халық екендiгiн
айқын куəлəндiрiп тұр, сондықтан қазақ ұлтының құқықтары
өрескел аяқ асты болғандығын ресми түрде растауды.
    2. Қазақ КСР Жоғарғы Кеңесi Төралқасының 1990
жылдың 24 қыркүйек күнгi Қаулысына объективтi құқықтық
жəне саяси баға берудi.
    3. Республиканың бейбiт азаматтары шерулерiн басып-
жаншуды жəне билiктiң соған орай жасаған iс-əрекеттерiн тек
«Адам құқықтарының жалпыға бiрдей декларациясы» мен
басқа да халықаралық актiлерде ғана емес, КСРО мен Қазақ
КСР-ның сол кезде күшiнде болған Конституцияларында
122
да (46, 48, 52, 54, 55, 75 баптар) қарастырылған олардың
құқықтары мен еркiндiктерiн өрескел бұзу деп мойындауды.
   4. – КОКП ОК Саяси бюросының 1986 жылғы 18
желтоқсан күнгi «Алматыдағы оқиғалар туралы», КОКП
ОК-нiң «Еңбекшiлердi интерұлттық жəне отаншылдық
тəрбиелеу жөнiндегi қазақ партия ұйымының жұмысы ту-
ралы», Қазақстан КП ОК Бюросының 1986 жылғы 19 жəне
23 желтоқсан күндерiндегi, ЖК мен МК Төралқаларының
желтоқсан оқиғалары бойынша Қаулыларын;
   – КСРО мен Қазақ КСР Жоғарғы Кеңестерi Төралқа-
ларының шешiмдерiнсiз төтенше жағдай енгiзiлуiн жəне
шерушiлерге қарсы əскер қолданылуын;
   – Əскери бөлiмшелер, IIМ, МҚК, Прокуратура мен сот
органдарының адам өлiмдерiне алып келген жаппай ұрып-
соғу, адам аулау, заңсыз тұтқындау, тiнту, телефонмен
сөйлесудi тыңшылау, бейкүнə адамдарға қатысты заңнан
тыс үкiмдер шығарған сот процестерiн жүргiзу тəрiздi iс-
əрекеттерiн;
   – Қазақ КСР Жоғарғы Соты коллегияларының Төрал-
қалары мен Пленумдарының аталған заңсыздықтарға негiз
берген шешiмдерiн;
   – Өздерiнiң заңды, конституциялық құқықтарын жүзеге
асыруға тырысқан жəне ешқандай қылмыс жасамаған аза-
маттарды жаппай ұрып-соғу, заңсыз тұтқындау жəне сотпен
жазалау, негiзiнен қазақ жастарынан құралған шерушiлерге
Алматы зауыттарында арнайы жасап шығарылған
құралдармен қаруланған славян тектiлер өкiлдерiн қарсы қою
арқылы ұлтараздығын қоздыру шараларын ұйымдастырушы
адамдар ретiнде 1986 жылғы желтоқсан оқиғаларының
себептерi мен салдарын зерттеу жөнiндегi Парламенттiк ко-
миссия материалдарында көрсетiлген, сондай-ақ, онда атал-
маса да, Қазақстан Республикасы Конституциялық Сотының
жаңа зерттеулерi барысында анықталуы мүмкiн нақты ла-
уазым иелерiнiң (Елемесов, Мирошник, Айтмұхамбетов,
Тетеркин, Басаров, Мызников, Волтунов жəне т.б.) iс-
əрекеттерiн;
   – Желтоқсан оқиғаларын бұрмалап, жалалы қалыпта
көрсеткен жəне қазақ халқының ұлттық ары мен абырой-
ын қорлаған КСРО мен Қазақ КСР-ның бұқаралық ақпарат
құралдары жарияланымдарын, Қазақстан КП ОК, Қазақ
                                                      123
КСР ЖК мен МК аттарынан республика тұрғандарына
бағышталған үндеулердi, лауазым иелерiнiң сөздерiн –
осының бəрiн Конституцияға қарсы, заңсыз жəне қылмысты
əрекеттер деп мойындауды.
    5. Қазақстан Республикасының Бас прокурорын:
    – Қазақстан Республикасы қылмыстық Кодексiнiң тиiстi
баптары негiзiнде бүкiл аталған фактiлер бойынша жəне
нақты тұлғаларға қатысты қылмыстық iстер қозғауға;
    – Қайрат Рысқұлбековке қатысты қылмыстық iстi қайта
қарауға мiндеттеудi.
    6. Президенттi, Қазақстан Республикасы Министрлер
Кабинетiн жəне жергiлiктi əкiмдiктер басшыларын 1986 жыл-
ғы желтоқсан оқиғаларына байланысты жұмыстан, оқудан
шығарылғандардың, Алматыдан, облыс орталықтарынан,
басқа да қалалар мен поселкелерден қуылғандардың, №1
СИЗО, КПЗ мен қабылдағыш-реттеуiштерде жəне т.б.
қамалғандардың, түрлi дене зақымдарын алғандардың, жа-
рымжан, мүгедек болып қалғандардың баршасының саяси
һəм əлеуметтiк құқықтарын қалпына келтiруге мiндеттеудi.
    7. Барлық қаза болғандарды, ұрып-соғылғандарды,
тұтқындалғандарды, жұмыстан, оқудан шығарылғандарды,
елдi мекендер мен пəтерлерден қуылғандарды, жарым-
жан болғандарды жəне де басқа жазалар мен қудалауға
ұшырағандарды 1986 жылғы желтоқсан оқиғаларына бай-
ланысты зардап шегушiлер ретiнде мойындап, олар шеккен
материалдық жəне аһлақтық зардаптардың орнын толтыру-
ды.
    «Азат» қозғалысы өкiлдерiнiң қажеттi мəлiметтер беру
жөнiнде ресми орындарға жасаған сұраныстары ойлағандай
нəтиже бермегендiктен, хабарлаймыз:
    – 4 жəне 5 пункттер бойынша қажеттi тiзiмдер, циф-
рлар мен фактiлер IIМ-де, МҚК-де, прокуратурада, соттар-
да, Қазақстан Компартиясы ОК мұрағатында жəне басқа
мəлiмет көздерiнде, сондай-ақ, 1986 жылғы желтоқсан
оқиғаларының себептерi мен салдарын зерттеу жөнiндегi
Парламенттiк комиссия материалдарында бар.
    8. Қазақстан Республикасының қазiргi Жоғарғы Кеңесiн,
Президентiн жəне Министрлер Кабинетiн, олардың ең
жоғарғы өкiмет органдары бола тұра, 1986 жылғы желтоқсан
оқиғалары кезiнде жəне одан соң жаппай заңсыздықтар мен
124
сол үшiн кiнəлiлер болмағандай түр көрсеткендерi, сөйтiп,
нақты жоғары лауазымды қылмыскерлердi бүркемелеп,
жауапкершiлiктен алып кеткендерi үшiн сотқа жауапкерлер
ретiнде тартуды.
    Басқарма Ж.М.Қуанышəлиндi Конституциялық Сотқа
қосымша уəж, дəлел, түсiнiктемелер беру үшiн сот отыры-
старында «Азат» қозғалысының өкiлеттi өкiлдерi тобының
жетекшiсi болуға өкiлеттейдi.
                        Қазақстанның азаматтық «Азат»
                             қозғалысының Басқармасы.
                                  1992 жылдың 5-қазаны
          ҚАҚ «Азат» төрағасының бiрiншi орынбасары
                                      Ж.М.Қуанышəлин
                           ҚАҚ «Азат»-тың штаб-пəтерi:
                                      480012, Алматы қ.,
                          Виноградов к-сi, 85, 109-бөлме,
                                            тел. 62-79-40
                  (ҚР КС iсiнiң 1-томы, iстiң 4-7 беттерi)
   Тап осындай мазмұндағы ҰСЫНЫМ ҚАҚ «Азат»,
ҚРП жəне ҚХДП «Желтоқсан»-ның 1992 жылғы 11 қазан
күнгi бiрiгу съезiнде де қабылданып, Конституциялық
Сотқа тапсырылды (ҚР КС iсiнiң 1-томы, iстiң 8-11 беттерi)


   Парламентке аманат
      ƏДIЛ СОТ ПЕН АҚИҚАТТАН КIМДЕР
           ЖƏНЕ НЕГЕ ҚОРҚАДЫ?
    Базбiреулер 1986 жылғы желтоқсан оқиғаларын
тезiрек ұмыттыру үшiн қаншалықты тырысса да, ол
жұртшылық есiнен кетер емес. Бұл түсiнiктi де: осынау
бүкiлхалықтық қасiрет төңiрегiндегi көптеген жағдайлар
күнi бүгiнге дейiн белгiсiздiк бүркенiшi астында жатыр.
    Мен, сондықтан да, мұндай қанды сойқан туған
жерiмiзде ендi қайтып қайталанбауы үшiн өз алдарына
оның себептерi мен салдарын тұмшалап жатқан сол түнектi
сейiлтiп, ақиқатын айқындау мақсатын қойған Қазақстанның
азаматтық «Азат» қозғалысы, қуғын-сүргiн көргендер: ком-
позитор Х. Қожа-Ахмет, халық əртiсi Ə. Мəмбетов, бұрын-
                                                     125
ғы милиция қызметкерi А. Нəлiбаев, мұғалима Ж. Сəбитова,
бұрынғы ҚҚП ОК-iнiң iс басқарушысы А.Статенин, жазу-
шы А.Сейдiмбеков, жұмысшы В.Чистяков, республикалық
ұйғыр газетiнiң бұрынғы бас редакторы Т.Назаров, бiр
кездегi студент Б.Ни жəне басқа iс қозғаушылар (iшiнде ақын
М.Шаханов та бар) Конституциялық Сотта қазiр көпшiлiкке
мəлiм сот процесiн бастаған болатын.
    Бұл процестi тарихи құбылыс десек, еш артық айтқандық
болмайды. Осы iстi қарауға кiрiсу арқылы Конституциялық
Сот өзiн тек азаматтардың құқықтарын, жалпы алғанда де-
мократия мен құқық принциптерiн қорғау кепiлi ретiнде
мəлiмдеп қана қойған жоқ, алдағы уақытта үнемi солай бо-
лады деген үмiттi де оятты.
    Өзiнiң рухы мен мазмұны жағынан бұрын-соңды болып
көрмеген осы сот процесiнде бiр кезде қаһары бет қаратпаған
Мемлекеттiк қауiпсiздiк комитетi, Iшкi iстер министрлiгi,
Прокуратура, тiптi, Жоғарғы сот, 70 жыл бойы елiмiздi жеке
дара заңсыз билеп, небiр қылмыстар жасаған Коммунистiк
партия, сау адамдарды «жындыларға» айналдырып,
жараланғандар мен майып болғандарға жəрдем көрсетуден
бас тартқан Денсаулық сақтау министрлiгi тұңғыш рет заң
алдында ашық жауапкершiлiкке тартылып отыр...
    Сот процесi басталғалы берi сот мүшелерi мен
сарапшылардың үлкен тобы бiздердiң талаптарымызға
сəйкес қыруар жұмыс тындырған бiр жылдан астам
үзiлiстен соң, 1994 жылдың 18 қаңтарында, ол қайтадан
жалғасты. Алайда, Министрлер Кабинетi жəне басқа
жауапқа тартылушы мекемелердiң ойдан шығарған талап-
тарына бола үш күн мəжiлiстен кейiн оны тағы да үзуге
тура келдi. Ол талаптардың ар жағында олардың авторлары
үшiн «қолайсыз» бұл процестi тежеу, немесе, қолдан келсе,
мүлде тоқтатып тастау ниетi мен мұндалап тұрған болатын.
Сондықтан бiз iске қосылған осы «тежеу механизмiнiң»
жұмысы мұнымен шектелмесе керек деп топшылаған едiк.
    Айтқандай-ақ, ол Тамара Калееваның «Казахстанская
правда» газетiнде (19.03.94) «Желтоқсан-86»: тарих-
ты қандай сотпен соттаймыз?» деген айқай тақырыппен
жарияланған салақұлаш мақаласы түрiнде алдымыздан
шыға келдi. Бұл мақаласын «денсаулық үшiн» бастап, «жа-
наза» айтумен аяқтаған автордың «шеберлiгiне» таң-тамаша
126
қалғаннан басқа лаж жоқ! Алғашында: «Ақиқат ауадай
қажет», – деп сендiрген журналист одан əрi бүкiл ой желiсiн
желтоқсан оқиғалары туралы ақиқат... қажет емес, тiптi зи-
янды һəм қауiптi екендiгiн дəлелдеуге арнапты!
    Мақаланы өзге iс қозғаушылармен бiрге талқылап, пiкiр
алысқан соң мен көкейiмде бұрыннан-ақ ұялаған мынадай
пiкiрдiң дұрыстығына əбден көзiм жеттi: «желтоқсандықтар-
ға» қатысты зорлық-зомбылық, заңсыз əрекеттер үшiн кiнəлi
өкiмет орындарының өкiлдерi, əсiресе, лауазымды адамдар,
бұл iстiң ашық тексерiлуi барысында осы уақытқа дейiн
жұртшылықтан мұқият жасырылып келген өздерiнiң барлық
қылмыстары, осы қасiреттiң жан түршiктiрер ақиқаттары
толық жария бола ма деп өлердей қорқады!
    Бiздер, iс қозғаушылар, соңғы бiр жыл iшiнде осынау
алапат iстi дайындауға тiкелей қатысып отырғандықтан,
оның төңiрегiнде болып жатқан көп жағдайдан хабардар-
мыз. Iстi басқа жаққа бұрып жiберу немесе тоқтатып та-
стау мақсатында қандай күштер жəне нақты кiмдер бас
бiрiктiргенiн де бiлемiз. Сол үшiн олар қандай тəсiлдерге
бармады дейсiз!
    Конституциялық Сот пен оның мүшелерiне қысым
да көрсетiлдi. Бұған шыдамағандар да бар. Бiрақ, оның
есесiне, қысымға төтеп бергендерi өздерiнiң судьялық ан-
тын, азаматтық парызын, арлары мен ұяттары алдындағы
борышын абыроймен орындап, бұған дейiн тас құпия болып
келген архивтер мен мекемелерден баға жетпес материалдар
жинады.
    Тiптi, Конституциялық Соттың өзiн басқа соттарға қосып
жiберу арқылы «жұтып қоюға» да тырысты. Одан ештеңе
шықпаған соң, Конституцияның тиiстi бабын өзгертiп, Конс-
титуциялық Сот туралы заңдарды «желтоқсан iсiне» қарсы
«түзетiп» тынды. Мемлекеттiк хауiпсiздiк комитетiне, Iшкi
iстер Министрлiгiне, Прокуратураға iлгерiде қабылданған
өз шешiмдерiнiң күшiн жоюға нұсқау берiлдi. Президенттi
iстiң қаралуына қарсы итермеледi, жекелеген судьяларды
азғырды...
    Мақсатқа жету үшiн қандай сылтаулар келтiрiлмедi
дейсiз: желтоқсан оқиғаларына саяси бағаны Жоғарғы Кеңес
Президиумының комиссиясы бердi ғой (ал, шындығында бұл
тек Жоғарғы Кеңестiң өз мiндетi), демек, оған құқықтық баға
                                                       127
берудiң қажетi қанша-мыс, бұл қоғамның тұрақсыздануын,
тiптi... «ұлтаралық араздық пен қақтығыстарды» туғызады-
мыс, «сессияны, сайлауды бұзады», «Президент пен оның
айналасындағыларды күйелейдi»-мiс, мұны «орыс тiлдi»
тұрғындар түсiнбейдi-мiс, т.б.
    Ретi келгенде, осы соңғы уəжге байланысты бұрын да
айтқанымды қайталай кетейiн: Құдайға шүкiр, республи-
ка тұрғындары, соның iшiнде «орыс тiлдiлер» де, бiрiмен
бiрiн «сүзiстiре» салатын милау «тобыр» емес. Оның үстiне,
тоталитарлық жүйе мен оның ресми құрылымдары, нақты
лауазым иелерi жасаған қылмыстарды жария ету жұртты
«сүзiстiредi» дегенге кiм сенедi? Халқымыз осындай
«үрейлердi» қоздыру арқылы жауапкершiлiктен құтылуды
көздеп отырғандардан ақымақ емес.
    Президенттiң кеңесшiсi Қ.Сүлейменовке сiлтеме жа-
сап, «iс қаралмайды, бұл жөнiнде сотқа нұсқау берiлген»
деген сестi лақап та таратылды. Сонымен қатар, iстiң ашық
қаралуына қарсы бiр топ судья процестi iштей iрiтудiң
амал-тəсiлдерiн iздей бастады. Кейiн олардың жазғандары
да қолымызға тидi. Бұлар өздерiн процесс үстiнде де
көрсетiп, түкке тұрмайтын, көбiсi мəжiлiске шығарылмай-
ақ, судьялардың өз арасында оп-оңай шешiлетiн формальды
мəселелердi қасақана сағыздай созып отырып алды.
    Ақыр аяғы, Министрлер Кабинетiнiң ыңғайымен су-
дья А.Нұрмағамбетовтi (iстi қарауға қарсылардың бiрi)
дəл процесс басталар алдында Германияға баратын топқа
енгiзiп жiбердi. Мұндай «шұғыл аттаныстың» мəнiсiн
бiлмегендiктен бiз бастапқыда оған онша көңiл аудармаған
болатынбыз, кейiн ғана түсiндiк: соттың хатшысын тiкелей
мiндетiнен жұлып алып, оған еш қажетi жоқ «Еуропа сая-
хатына» аттандыру, бiз сенiмсiздiк бiлдiрген Л.Башаримова,
С.Ударцев жəне В.Малиновский сияқты сот мүшелерi про-
цестен шеттеген жағдайда iс қарауға керектi судьялар саны
(кворумы) жетпей қалу үшiн əдейi жөнелткен екен! Осы
жерде өзiнен-өзi сұранатын сұрақтар туындайды: «қажет»
болғанда соттың өзiнiң рұқсатынсыз-ақ (ал бұл заңды
өрескел бұзушылық!) «чемоданға салғандай» етiп, шетелге
жөнелте салуға көнетiн (тiптi, қысым көрсетiлген күнде де),
өзiнiң тiкелей мiндетiнен қашқақтайын, қасиеттi судьялық
128
антын бұза салатын бұл не қылған судья? Саяси қуғын-
сүргiн құрбандарының құқықтарын қалпына келтiруден
тайсақтайтын мұндай адамдарға мемлекет тағдырын,
Конституцияның, азаматтар құқықтарының сақталу
кепiлдiгiн қалайша сенiп тапсыруға болады?!
    Мiне, Тамара Калееваның мақаласы да «желтоқсан iсiне»
қарсылардың осындай тыйым салынған тəсiлдерi қатарына
жатады. Бiр ғана айырмашылығы – бұрын тосқауылды
шымылдық сыртынан, аппараттық əдiстермен (соның iшiнде
«қамшы мен қалаш» əдiсi де бар), сот мүшелерi арасына жа-
санды iрiткi салу арқылы қоюға тырысса, ендi ештеңеден
қымсынбай, қажеттi қоғамдық пiкiр қалыптастыру арқылы
қоймақ. Шамасы, кейбiреулердiң «қысылғаны» соншама,
осының бəрiн бүркенiш астына жасырғаннан басқа еш амал-
дары қалмаса керек!
    Мақала баршамызға өте таныс «əрине, солайы солай
ғой, бiрақ...» схемасы бойынша бəрiн үзiлдi-кесiлдi жаппай
терiске шығару ниетiне құрылған. Аталмыш сот процесiнiң
«қажетсiздiгiн, зияндылығын һəм қауiптiлiгiн» дəлелдеу үшiн
автор ақты қараға, қараны аққа айналдырудың бүкiл амал-
тəсiлдерiн қолданған. Мұнда қисынсыздық та, бiржақтылық
та, ұғым-түсiнiк алмастыру да, фактiлердi бұрмалау да,
жалған мағлұмат беру де, қарапайым журналистiк этиканы
бұзу да, бəрi, бəрi бар...
    Бұл жерде мен Т.Калееваның осы жолдар авторының ар-
намысына тиетiн оспадарлықтарын айтып отырған жоқпын.
Оны журналистiк ар-ұятына (егер, əрине, онда ар-ұят бол-
са) қалдырдым. Менiң айтпағым – мақаладағы желтоқсан
оқиғалары, сот процесi, судьялар мен iс қозғаушылар ту-
ралы «пайымдаулар». Сөзiм дəлелдi болу үшiн мысалдар
келтiре кетейiн.
    Мақаланың басында «өз» желтоқсанын еске түсiре оты-
рып, «ақиқат үшiн күрескер» жол-жөнекей мынаны хабар-
лайды: «Бұл күнi автобустар өртенiп, əйнектер шағылып
жатты жəне бiздiң терезенiң алдында өршеленген тобыр
кездейсоқ (астын сызған мен. – Ж.Қ) тап болған инженер
А.Савицкийдi өлтiрдi».
    Бiрiншiден, «өршеленген тобырдың» (басқаша айтқан-
да – ереуiлшiлердiң) үрейлi iс-əрекеттерiн айтады екен, со-
                                                       129
нымен қатар ол неге мынадай заңды сұрақ қоймайды: ав-
тобустарды кiм өртедi жəне сол тобырдың iшiнде жүздеп,
мыңдап жүрген Мемлекеттiк қауiпсiздiк комитетi, Iшкi
iстер министрлiгiнiң қызметкерлерi машина өртеушiнiң тым
құрығанда бiреуiн сол жерде неге ұстамаған?
    Ал, мұндай сұрақты оқиғалар кезiнде Қазақстан
комсомолының бiрiншi хатшысы жəне көп нəрсеге куə
болған С.Əбдiрахманов Конституциялық Сот алдында
қойған болатын: «17 желтоқсанда машиналарды кiм өртедi?
Ереуiлшiлердi қатыгездiкпен ұрып-соғуға кiм бұйрық бердi?
Халықтарды бiрiне-бiрiн қарсы айдап салуды əдейiлеп
ұйымдастырған кiмдер? Мен арандатушы бұзақылардың
ұйымдасқан топтарын көрдiм. Оларды ұстауға ешкiм тiптi
əрекеттенген де жоқ. Бүкiл алаң бейнетаспаға түсiрiлiп
жатты. Олар кiмдер? Егер Конституциялық Сот тым
болмағанда осы сұрақтарға жауап берсе, ол, менiңше, та-
рихи мiндет биiгiнен көрiнер едi». Оқиғалар кезiнде осын-
дай бұзақылықтар жасаған арнайы топтар туралы юрист
С.Ивастов, басқа куəлер де айтқан едi.
    Екiншiден, марқұм С.Савицкийге қанша жаны ашыса
да, оның «кездейсоқта тап болған» бейсауат қала тұрғыны
емес, түнгi қырғын iшiнде солдаттар мен курсанттардың
жəне милицияның тұзағынан аман кеткен ереуiлшiлердiң
«түбiне жету» мiндетiн атқарған, өкiмет тiлiмен айтқанда,
«халық жасақшыларының» iшiндегi ең белсендiлерiнiң бiрi
болғанын журналистiң қалайша бiлмеуi мүмкiн?
    Бiздер, iс қозғаушылар, тергеу орындарынан С.Савиц-
кийдiң шын өлтiрушiлерiн табуды талап етемiз. Өйткенi,
мұны да автобус өртеушiлер сияқты «ұсталмайтындар»
жасамады деуге еш кепiлдiгiмiз жоқ. Ал инженердi көшеге
заңсыз шығарып, ереуiлшiлерге қарсы жұмсаған күнəһарлар
қазiр белгiлi: Колбин, Бабков, Меңдiбаев, Шулико…
    Бiр қаза туралы айта тұрып, сонымен қатар Е.Сыпатаевтың,
Қ.Рысқұлбековтiң қандай жағдайда өлтiрiлгендiктерi
туралы, қаза болған Л.Асанова, С.Мұхаметжанова,
Р.Қожаназарова хақында, əбден қорқытып тасталған ата-
аналары күнi бүгiнге дейiн есiмдерiн айтып, ашық жоқтауға
батылдары бармай отырған, əзiрге iздерi мұқият жасырулы
басқа да құрбандар жөнiнде, өмiр бойы мүгедек, жарым-
жан болып қалған ондаған адамдар хақында «əдiлетсүйгiш»
130
Т.Калеева неге үндемейдi? Əлде ол үшiн бiр адамның ғана
өмiрi өзге көптеген қыршын кеткен өмiрлерден қымбат та
артық болғаны ма?
    Ұсталып, соққы жеген 8,5 мың, түрлi қамауларға алынған
2,4 мың, Алматыдан, басқа да қалалардан қуылған, комсо-
молдан, оқудан, жұмыстан шығарылған, күнəсiз сотталған,
жəбiрленген мыңдаған адамдар туралы журналист неге
ештеңе айтпайды? Əрқайсысы үш жүз беттен он томда
жинақтаулы зорлық-зомбылық пен əдiлетсiздiктiң, басқа да
толып жатқан зұлымдықтың үлгiлерi туралы неге жұмған
аузын ашпайды?..
    Өйткенi, «желтоқсанның» мыңдаған құрбандарының
қайғы-қасiретi үшiн Т.Калееваның жан-жүрегi ауырмайды!
Оның өзi айтқанындай, «партия жетекшiлерiнiң мiнбелерден
айтқан дəрменсiз сөздерiн тыңдап тұрып, ереуiлшiлермен
бiрге қосыла шаттанғаны» да өтiрiк көлгiрсу. Керiсiнше,
ол бұрын да, қазiр де «желтоқсандықтарға» колбин-кама-
лиденов мiнберiнен шүйлiге қарап, оларды аяққа тапталған
құқықтарын қалпына келтiруге тұрарлық адамдар санатына
да қосқысы келмейдi. Өйткенi олай жазу өзiнiң «əдiлеттi»
қаламына лайық емес деп есептесе керек. Басқасы басқа-
ау, оның, əсiресе, басып-жаншу жағынан тəжiрибелерi
ұшан-теңiз, тiптi, жастарға, өз халқына қарсы жасаған
қылмыстарының iзiн жасыру стратегиясын да алдын-ала
есептеп қоюды ұмытпаған мемлекеттiк лауазым иелерiн
«саяси күрес тəжiрибесi, тактикасы мен стратегиясы жоқ»
адамдар ретiнде көрсету арқылы оларды ақтап алуға тыры-
суы – барып тұрған имансыздық!
    Жоқ, желтоқсан ақиқатын анықтауға қарсы күштердiң са-
яси тапсырысын орындаған Т.Калееваның ақиқатқа қызмет
ету ойы да болған емес. Əйтпесе, ол «желтоқсандықтардың»
ғана емес, жалпы қазақ атаулының соңына қолына шам
алып түскендiгi айдан анық ҚазМУ заңфагының бұрынғы
деканы С.Ударцев пен оның «сенiмдi» орынбасары
В.Малиновскийлердi «перiште» етiп көрсету мақсатымен,
желтоқсандағы олардың құрбандары туралы желтоқсан
оқиғаларынан кейiн iле-шала 30-шы қанды жылдар үлгiсiнде
жазылған «формулировкаларды» авхивтен қазып алып, бетi
бүлк етпей көлденең тартпас едi. Соған шыдамай өлiп кеткен
профессор С.Досымбековтiң аруағына тиiспес едi. ҚазМУ-
                                                      131
дың бұрынғы ректоры, қазiргi Жоғарғы Кеңес депутаты
Ө.Жолдасбековтiң сол кезде қызметтен тап сондай «фор-
мулировкамен» қуылып, кейiн оған тағылған айыптардың
жалған болып шыққанын естен шығармас едi.
    Жұрт назарын өзiнiң «қамқорлығындағы» судьялардан,
жалпы сот iсiнен мүлде басқа жаққа аударып жiберу үшiн
iс қозғаушылардың бiрi, «ударцевтердiң» кесiрiнен бiрнеше
жыл туған елiнен безiп кетуге мəжбүр болған Ж.Əлжановтың
үстiнен де тура сол үлгiдегi «компроматтар» жинамас едi,
сол үшiн Жоғарғы Кеңес Президимы комиссиясындағы
«негiзгi мiндетi» Т.Айтмұхамбетов, Ғ.Елемесов сияқты
лауазымды заң бұзушыларды қызғыштай қору болған
жəне кезiнде Х.Əлжановты «малиновскийлермен» бiрге
қудалаушылардың алдыңғы сапында жүрген Жақсымбетовтi
«куəгерлiкке» тартпас едi.
    Арты лас үш судьяны «арашалап» алу үшiн Консти-
туциялық Соттың өзге мүшелерiнiң бəрiне бiрдей ешқандай
ақылға сыймайтын «дəлелдер» көмегiмен күдiк көлеңкесiн
төндiрмес едi.
    Оның орнына ол марқұм С.Досымбековтың жесiрi Роза
апайдың əр жолынан көз жасы төгiлiп тұрған шерлi хатын
оқып, ондағы С.Ударцев пен В.Малиновский туралы мына
сөздерге мiндеттi түрде назар аударар едi: «Ең адал, ең арлы
азаматтар отыруға тиiстi Конституциялық Сот мүшелiгiне
мұндайлардың өрмелеп шығуы ақылға сыймайтын нəрсе!».
    Конституциялық      Сот    төрағасының      орынбасары
И.Роговтың, кезiнде «желтоқсан iсiн» өзi қозғап, сол
кездегi республика басшылары Г.Колбин, Н.Назарбаев,
С.Мұқашев жəне басқаларды орын алған заңсыздықтар
үшiн жауапқа тарту қажеттiгi жөнiнде баспасөзде пiкiр
айтқаны үшiн демократтарға ұнап қалған Роговтың бұл,
кейiн анықталғандай, «желтоқсандықтардың» құқықтарын
қалпына келтiру немесе ақиқатты ашу үшiн емес,
Конституциялық Сотты басқа соттарға қостырмау үшiн
ғана жасаған əрекетi екенiн, ал қазiр бұл судьяның мүлде
басқа жаққа жалтарып, сот процесiне қарсылардың сойы-
лын соғып жүргенi жөнiнде ащы шындықты жұртшылыққа
жеткiзуге тырысар едi.
    Əдiлет пен ақиқатты айқындаудан басқа еш бөгде
мақсаты жоқ екенi көзге ұрып тұрған Г.Ким мен С.Қасымовқа
132
сенiмсiздiк бiлдiрудiң орнына, оларға қол ұшын берудi
өзiнiң азаматтық парызы санар едi.
    Iс қозғаушылардың Г.Ударцев пен В.Малиновскийге
тiптi де олардың бiрi – декан, екiншiсi – орынбасар, əйтпесе
ұлттары «басқа» болғандықтан емес, қазақ студенттерi мен
оқытушыларына бүйiдей тиiп, заңды аяққа таптағандары
үшiн сенiмсiздiк бiлдiргенiн өте жақсы түсiнсе де
түсiнбегендей түр көрсетiп, оқырмандарды əдейi адасты-
рып-шатастыратын аярлыққа бармас едi.
    Сот процесiн «саяси ойын», ал iс қозғаушыларды
«жылтырақ патриоттық сөз сөйлеу» арқылы арзан ұпай жи-
наушылар етiп көрсетуге ұмтылмас едi.
    Қанды қырғынға кiнəлi «ең жоғары лауазымды» бас жен-
деттер Колбин, Князев, Мирошник, Мирошхиндердi «басқа
мемлекет азаматтары» болғандықтан мүлде «қозғамау»
қажеттiгiн (сөз ретi келгенде Т.Калееваның назарына сала
кетейiн: сiзге ұнамаса да, бiз қылмыскерлердi жауапқа
Халықаралық сот арқылы тартпақпыз), жалпы алғанда,
тiптi желтоқсан оқиғасын «басқа мемлекетте (Қазақ КСР) »,
«басқа Конституция тұсында» орын алғандықтан... тiптi тек-
серуге болмайтынын, ал Конституциялық соттың əлденеше
бабы заңсыз (əрине, журналистiң емес, бiздiң пiкiрiмiзше)
өзгертiлгендiктен, оның бұл iстi «қозғау хұқығы жоқтығын»,
жəне де басқа толып жатқан сорақылықтарды жанын сала
дəлелдеуге тырыспас едi.
    «Халыққа əлдеқашан сөз емес, iс керек», – дейдi,
өзiнiң көлгiр сөзден басқа шаруасы жоқ, сот процесiнде iс
күрекпен емес, сөзбен атқарылатынына да ақылы жетпейтiн
«күрескер» журналист.
    Мiне, қадiрлi оқырман, желтоқсан оқиғалары тура-
лы ақиқаттың ашылуына жаны қас күштердiң Т.Калеева
сияқты арзан «автордың» аузымен шындықты бұра тартуға
дағдыланған ескi əдетiмен» «Казправда» газетi арқылы
көпшiлiкке таратып отырған насихатының сиқы. Бұл туралы
үндемей қалу мүмкiн болмағанын ендi өздерiңiз де түсiнген
боларсыздар.
    Сөз соңында ендi Жоғарғы Кеңестiң депутаты ретiнде
өз əрiптестерiмнiң назарын бұрынғы парламенттiң
желтоқсан құрбандары алдында қарыздар болып
қалғанына аударғым келедi. Өкiнiшке қарай, Заң бой-
ынша сол парламент осы iстi егжей-тегжей қарап, аяқтап
                                                        133
шығуы тиiс едi, бiрақ оны iстемедi, тiптi, бұл мəселенiң
Конституциялық сотта объективтi қаралауына кедергi
келтiрдi жəне желтоқсандықтарды «қуғын-сүргiн көрушiлер
туралы Заңнан» тысқары қалдырды.
    Осыған орай жаңа парламент сол қарызды өтеп,
сессияның күн тəртiбiне мына мəселелердi енгiзуге тиiс деп
есептеймiн:
    1. «Қазақстандағы желтоқсан оқиғаларына (1986 ж.) бай-
ланысты қуғын-сүргiн туралы».
    2. «Қуғын-сүргiн көргендер туралы Заңды» қайта қарап,
оған желтоқсандықтардың да кiргiзiлуi жөнiнде.
    3. Конституциялық сот төрағасы М.Баймахановтың
«Конституциялық сотта желтоқсан оқиғалары (1986ж.) ту-
ралы iстiң қаралуының кiдiру себептерi жөнiнде» баяндама-
сын тыңдау туралы.
    4. Депутат В.Чернышевтың ескi парламент таратылуы-
на байланысты Конситуциялық Сотқа берген талабын су-
дья В.Малиновскийдiң (тағы да Малиновский!) еш негiзсiз
қабылдамай тастағаны кезiнде тек заңгерлер ғана емес,
жалпы жұртшылықтың да наразылығын тудырғаны белгiлi.
Сондықтан, менiңше, парламенттiң «өзiн-өзi таратуына» да
айқын баға берiлуi қажет.
    5. Осы мақаладан Конституциялық Соттың тек В.Ма-
линовский ғана емес, басқа да мүшелерiнiң (екi-үшеуiнен
өзге) өз дəрежелерiне сай емес екендiгiне сiздердiң көздерiңiз
жетсе керек. Олай болса, жаңа парламентте Конституциялық
соттың жаңа құрамын сайлау мəселесiн де неге қарамасқа?
    Мен заң шығарушылық ынта құқығы бар депутат ретiнде
аталған құжаттардың жобаларын ұсынуға дайынмын.
    Осы жерде мен өзiмнiң жасы үлкен əрiптесiм, қазiргi пар-
ламент депутаты генерал М.Қалматаевтың Конституциялық
Сотқа берген түсiнiктемесiнен алынған мына сөздердi
келтiре кеткендi мақұл көрдiм: «Егер зандылықтың бұзылуы
туралы сөз етсек, онда ол жиналғандарды қуып тарату-
дан басталды. Одан арғы жердегi армияның, милицияның
(барлығы емес), МҚҚ-ның, прокурорлардың, судьялардың
өрескел əрекеттерiн айтып жатудың өзi артық. Жаппай
заңсыздық орын алды. Мен мұны – фашизм дер едiм!».
    Менiңше, осы сөздердiң ар жағында желтоқсан оқиғалары
туралы ащы жəне əдiл шындық жатқан сияқты. Ендеше
134
бiздердiң, халық қалаулыларының, ар-ождан парызымыз –
сол ақиқатты ең жоғары мемлекеттiк деңгейде аяғына дейiн
ашу. Жəне мұны бiз кезiнде халық депутаты А.Княгинин
талап еткендей дəрежеде қолға алуымыз қажет. Қазiр рес-
ми түрде ол депутат болмаса да, Александр Александрович
мен үшiн əрқашан сол мəртебесiнде қала бередi. Жəне жаңа
парламентте де ешкiмдi ұлттық, немесе, басқа белгiлерiне
қарай бөлмей, қуғын-сүргiн, əдiлетсiздiк көрушiлердiң бəрi
үшiн жан-жүрегi ауырып, оларды əрқашан қорғауға дайын
тұратын өз княгининдерiмiз табылады деп сенемiн.
    Бiздiң жас мемлекетiмiз шын мəнiндегi демократиялық
жəне құқықтық мемлекет болуы үшiн ол тоталитарлық
жүйенiң ласынан тазарып, оның қылмыстарын əшкере ету
жəне оларды ашық айыптау арқылы сыннан өтуге тиiс.
Əйтпесе, бiз тағы да тоталитаризм жолына түсiп кетуiмiз
əбден ықтимал.
                                Жасарал ҚУАНЫШƏЛI,
                 сот процесiндегi «Азат» қозғалысының
                   өкiлеттi өкiлдер тобының жетекшiсi,
                               Қазақстан Республикасы
                          Жоғарғы Кеңесiнiң депутаты.
                                       «Халық конгресi»,
                                      19 сəуiр 1994 жыл.


       «МАҚСАТ – ОҚИҒАҒА ЗАҢДЫЛЫҚ
          ЖƏНЕ САЯСИ БАҒА БЕРУ»
   Қысқаша анықтама: Қуанышəлин Жасарал 1949 жылы
туған. ҚазМУ-дiң филология факультетiн бiтiрген. 1991
жылдан республикалық «Азат» азаматтық қозғалысы
төрағасының бiрiншi орынбасары. 1994 жылдан респу-
блика Жоғарғы Кеңесiнiң депутаты. Жоғарғы Кеңестiң
конситуциялық заң шығару жəне адам құқығы жөнiндегi
комитетiнiң мүшесi.
   – Жəке, сiз аштық жариялап жатқан желтоқсан-
дықтардың талап-тiлегiн Жоғарғы Кеңеске жеткiзуде
шешушi рөл атқарып, ақыр соңында, тынбай еңбек-
                                                      135
тенудiң нəтижесiнде «Аштық жариялағандардың талабы
туралы» Қазақстан Республикасы Жоғарғы Кеңесiнiң
қаулысының қабылдануына, сонымен бiрге, 1986
жылғы желтоқсан оқиғаларына парламенттiк тексеру
жүргiзетiн Жоғарғы Кеңес комиссиясының құрылуына
қол жеткiздiңiз. Алдымен қояр сұрағым – комиссияның
құрамына кiмдердiң енгенiн қалар едiңiз жəне комиссия
қандай бағытта жұмыс iстейдi?
   – Комиссияның құрамына кiмдер енетiнiн əзiрге айта ал-
маймын. Ол жөнiнде ақылдасамыз. Ал, ендi, комиссияның
қандай бағытта жұмыс iстейтiнiне келсек, ол, əлдекiмдер
ойлағандай, желтоқсан оқиғасы үшiн кiнəлi болып
қалғандарды тауып, қаралау жəне жазалау үшiн құрылып
отырған жоқ. Желтоқсан оқиғасын тексеру жөнiнде бұрынғы
Жоғарғы Кеңестiң Президиумы 1990 жылы құрған комис-
сия кезiнде жұмыс iстеп, қазiр бұл iс Конституциялық Сотта
қаралып жатқанымен, заңдылық тұрғыдан оған əлi толық
баға берiлген жоқ. Комиссияның негiзгi мақсаты да – оқиғаға
заңдылық жəне саяси тұрғыдан баға берiп, халыққа ненiң не
екенiн түсiндiру. Жəне де бұл жерде орыс немесе қазақ деп
бөлудiң қажетi жоқ. Желтоқсан оқиғасы кезiнде зардап шек-
кен жастармен бiрге өзгелер де, мəселен, зардап шеккен ми-
лиция қызметкерлерi де адам, азамат ретiнде жеңiлдiк алуға
құқықты болу керек. Өйткенi, бұйрыққа бағынып шыққан
қарапайым милиционер де тек сол кездегi жүйенiң құрбаны
болып отыр.
   – Өздерiңiз айтқандай, осыдан бұрын да бұл оқиға
бойынша парламенттiк комиссия құрылған болатын.
Бiрақ өкiнiшке орай, комиссия бұл iстi аяғына дейiн
жеткiзе алмады. Сiз жаңадан құрылмақ болып отырған
комиссияның аталған iстi соңына дейiн жеткiзе алаты-
нына сенiмдiсiз бе?
   – Əрине, бұрынғы комиссия құрылған кез – 1990 жыл-
дар – Қазақстанда толыққанды тексеру жүргiзуге мүмкiндiк
бермедi. Оның бiр себебi – билiк басында желтоқсан
оқиғасына қатысы бар бiраз лауазымды адамдар отырды.
Солардың көпшiлiгi желтоқсан оқиғасына байланысты
шындық халыққа жария етiле қалса, өздерiнiң де аты аталып
қала ма деп қорқады. Сөйтiп, бұл мəселенi айналып өтуге
136
барынша тырысты. Ал, ендi, комиссия бұл iстi соңына дейiн
жеткiзе ме, жеткiзбей ме деген сауалға келсек, шындықтың
түбiне жеткен ешкiм жоқ. Бiрақ, қал-қадерiмiзше шындыққа
мейлiнше жақындауға тырысамыз.
    – Жалпы мəжiлiсте конституциялық заң шығару жəне
адам құқығы жөнiндегi комитеттiң төрағасы, қадiрлi
ақсақалымыз Салық Зимановтың аталған мəселе бой-
ынша комиссия құруға жан-тəнiмен қарсы болғанын
аңғардық. Бiрақ соның себебiн түсiне алмадық.
    – Шынымды айтсам, мен де Сəкеңнiң ұстанған бұл по-
зициясын түсiне алмадым. Егер желтоқсан оқиғасы кезiнде
өзгеше бiр қырымен көрiнiп қалса бiр сəрi. Бiрақ ондайы
жоқ сияқты. Ақсақалымыздың бұл мiнезi маған да жұмбақ
болып отыр.
    – Қазiр мемлекеттiк тiлге қатысты Жоғарғы Кеңесте
екiұдай пiкiр қалыптасып отыр. Əсiресе, «Евразия»,
«Прогресс»      депутаттық      топтарындағы     бiрқатар
депутаттардың қазақ тiлiмен қатар орыс тiлiне де
мемлекеттiк мəртебе беру туралы жасап жатқан iс-
əрекеттерi баспасөз бетiнен көрiнiп жүр. Президент
Нұрсұлтан Назарбаевтың Жоғарғы Кеңесте сөйлеген
сөзiндегi тiлге, қос азаматтыққа қатысты пiкiрлерiнен
кейiн орыс тiлiнiң туын көтерушiлердiң «құдайы» берiп,
еркiнси түскендей. Яғни, тiл туралы мəселенiң жақын
уақытта парламентте қайта қаралатыны даусыз болып
отыр. Сiз қалай ойлайсыз, қазiргi парламенттiң қазақ
тiлiнiң мемлекеттiк мəртебесiн сақтап қалуға мүмкiндiгi
жете ме?
    – Мен айтар едiм, жетедi деп. Өйткенi, бұл өте
күрделi мəселе. Яғни, Конституцияға өзгерiс енгiзу керек.
Конституцияға өзгерiс енгiзу үшiн парламентке ұсынылған
мəселенi депутаттардың ең кем дегенде үштен екiсi жақтап
дауыс беруi тиiс. Ал, қазiргi парламенттiң жартысынан көбi
өзiмiздiң қандастарымыз екенi ақиқат. Əрине, олардың
барлығы бiрдей ұлт тiлi үшiн бел шешiп күресетiндер деп
айта алмаймын. Сол үшiн де парламент мүшелерi арасында
жүйелi жұмыс жүргiзуiмiз керек. Бұл мəселеге қатысты өз
көзқарасым – Қазақ мемлекетiнде мемлекеттiк тiл тек қазақ
тiлi болу керек. Мұны мен бұрын да айтқанмын, қазiр де ай-
тамын, айта беремiн де.
                                                      137
    – Сiз, қатардағы институт мұғалiмi белсендi оппози-
ционер болып кеттiңiз, «Азат» қозғалысы төрағасының
бiрiншi орынбасарысыз. Сiздi саясатпен айналысуға не
мəжбүр еттi? Саясатқа келу жолыңыз қандай?
    – Мен, шынымды айтсам, саясатқа өте жас араластым.
1963 жылы қолыма 1959 жылы жүргiзiлген Бүкiлодақтық
халық санағының қорытындылары туралы кiтап түстi. Сол
кiтапты қарап отырсам, Қазақстанда қазақтан орыс көп екен.
Сол кездегi есеп бойынша қазақтар шамамен 2,7 миллион-
дай, ал, орыстар 3,9 миллиондай. Осыдан кейiн барып де-
мография мəселесiмен айналыса бастадым. Республикалық
газеттерге хат жазып, осының себептерiн анықтауға тыры-
стым. Мектеп бiтiргеннен кейiн бұның барлығы сол кездегi
коммунистiк басшылық жүргiзiп отырған отаршылдық
саясаттың зардабы екенiн түсiндiм. Одан кейiн де талай-
талай жұмыстар iстелдi. Оның бəрiн, əрине, айтып тауысу
мүмкiн емес. 1988 жылы қарашада сол кездегi ҚазПИ-де
мұғалiм болып жұмыс iстеп жүрген Дос Көшiмов екеумiз
институтта алғаш рет «Ана тiлi» қоғамын құрып, ұлттық
мəдениеттi дамыту бағытында жұмыс iстей бастадық. Ең
бiрiншi қолға алғанымыз – қаладағы түрлi жарнама, меке-
ме маңдайшалары, тағы басқа жазбалардың тек орысша
ғана емес, қазақша да безендiрiлуiне, ал қазақшаларының
дұрыс жазылуына мұрындық болу едi. Кейiнiрек «Ана
тiлi» қоғамын құру жөнiндегi бiздiң бастамамызды Қыздар
педагогтiк институты, ҚазМУ студенттерi қолдады. Содан
кейiн осы қоғам республикалық деңгейдегi «Қазақ тiлi»
қоғамының құрылуына себепкер болды. Тағы бiр айта
кетерiм, бiз ҚазПИ-де осы жұмысты қолға алып жүрген кез-
де МҚК «ұлтшылдар» ретiнде бiздiң соңымызға түстi. Тек
қалалық партия комитетiнiң сол кездегi екiншi хатшысы
Шəрiп Омаровтың жəне қалалық атқару комитетiнiң бөлiм
меңгерушiсi Ақжiбек Буриеваның көмегiмен ғана қуғыннан
құтылдық. Ал, 1991 жылдан берi қозғалыс төрағасының
бiрiншi орынбасары болып келе жатырмын.
    – «Азат» демекшi, алғашында халық алдында үлкен
беделге ие болып, үлкен қолдау тапқан бұл қозғалыс
бертiн келе өз iшiндегi ырың-жырыңның нəтижесiнде
беделiн түсiрiп алған сияқты. Қалай ойлайсыз, «Азат»
138
өзiнiң халық алдындағы беделiн қайтарып алуға
мүмкiндiгi бар ма?
    – Əрине, беделдi жинаудан түсiрiп алу оңай. Осыдан төрт
жыл бұрын құрылған «Азат» қозғалысы республикадағы
бiраз нақтылы қимылдың нəтижесiнде халық алдында бе-
делге ие болғаны да рас, кейiнiрек уыстан шығарып алғаны
да рас. Менiң жеке пiкiрiм – «Азаттың» беделi жай ғана
түсе салған жоқ, бұл арнайы ұйымдастырылды. Өйткенi,
«Азат» көп жағдайда республикадағы болып жатқан
оқиғаларды ашық айтуға тайсалған жоқ. Бұл республи-
ка басшылылығына ұнамады. Жəне «Азаттан» қауiптендi
де. Сондықтан «Азатты» ыдырату үшiн iшiне iрiткi салып
жiбердi.
    – Сiз өткен жолы республикадағы радиоэкологиялық
жағдай туралы айтып, Рысбек Ыбыраевтың атын атаған
едiңiз…
    – Бұл өз алдына үлкен əңгiме. Қысқаша айтсам, Рысбек
Ыбыраев республикадағы радиоэкологиямен 25 жылдан берi
айналысып келе жатқан ғалым. Мен Рекең ұйымдастырған
экспедициямен бiрге Семей полигонында болып қайтқанмын
жəне екi жылдан берi радиоэкологиямен өзiм де айналы-
сып келе жатырмын. Бiр сөзбен айтсақ, экологиялық апат
аймағындағы халықтың генетикалық болашағы өте қиын.
Сондықтан қорымызды сақтап қалғымыз келсе, Семей по-
лигоны, Арал апат аймағы, т.б. жерлерде тұратын тұрғын-
дарды экологиялық жағынан таза, мысалға айтсақ, солтүстiк
аудандарға, көшiрiп қоныстандыру керек. Өзiң бiлесiң,
Чернобыль атом электр станциясындағы апат кезiнде Ресей,
Украина жəне Беларусь үшеуi бiрiгiп, апат аймағында
қалған тұрғындарды басқа жерлерге көшiрiп, жағдай жаса-
ды. Ал ендi 40 жыл бойы жарияланбаған ядролық соғыстың
құрбаны болып отырған бiздiң тұрғындарымызға мұндай
жағдай неге жасалмайды? Бұл тұрғыда жұмыстар жүргiзiп
жатырмыз, əлі де жүргiзе беремiз.
    – Əңгiмеңiзге рахмет.
                       Сұхбаттасқан Рысбек ҮРКIМБАЙ
                                                 «Өркен»,
                                        2 шiлде 1994 жыл.
                                                       139
Жасарал ҚУАНЫШƏЛИН:
      «ШЫНДЫҚТЫҢ БЕТIНЕ ТУРА ҚАРАП
             ҮЙРЕНСЕК...»
      (Материалдың Желтоқсанға тiкелей қатысты
                   бөлiгi алынды)
    Желтоқсан оқиғасы, оның болу себептерi жай-
лы аз жазылып жүрген жоқ. Қазақстанның Жоғарғы
Кеңесiнде Конституциялық заңдар мен адам құқығы
бойынша комитет бар екенiн бiлемiз. Желтоқсан
оқиғалары бойынша комиссия құрылып, оның iске
кiрiскенiнен де хабардармыз. Мiне, жоғарыда айтып
отырған комитеттiң мүшесi, Жоғарғы Кеңестiң депута-
ты Жасарал Қуанышəлин – осы комиссияның жауапты
хатшысы. Бiз бүгiнгi сұхбатымызда Жасаралмен осы
комиссияның қазiр не тындырғандығы, халқымыздың
қазiргi тағдыры, болашағы туралы ой бөлiсемiз.
    – Бұл оқиғаның мəнi ешуақытта жойылмақ емес. Мəңгiлiк
мызғымастай болып тұрған алып Қызыл империяның
құлауына алғышарттар жасаған – Желтоқсан оқиғасы дер
едiм. Əрине, оның алғашқы жемiсiн бiз емес, алдымен со
кездерi КСРО-ның басқа халықтары көрдi. Мəдениетi, са-
яси деңейi жоғары Балтық жағалауындағы мемлекеттер
тəуелсiздiктiң дəмiн ерте татты.
    Өздерiңiз бiлесiздер, бұл бақыт бiздiң халқымызға ең
соңынан келдi. Кейбiреулер маған мынандай қызық сұрақ
қойып: «Кезiнде конфедерацияны қолдап едiң, ендi неге
қарсысың?» – дейдi. Ау, қазiргi мен ол уақытты салыстыруға
бола ма? О кезде тəуелсiздiк қол жетпестей арман болып
көрiнентiн, сондықтан алдымен, тым құрығанда, конфедера-
ция дəрежесiне жетiп алсақ, азаттыққа да жақындай түсер
едiк деген тiршiлiк болатын, ол. Сөйткенше, Алла тағала
бiзге тəуелсiздiктiң өзiн сыйға тартты емес пе? Əрине, шы-
найы тəуелсiздiгiмiз үшiн күрес əлi тоқтаған жоқ. Қазiргi
тəуелсiздiгiмiз əлi де тек сөз жүзiнде қалып отыр. Алға қой-
ған мақсат айқын – толық тəуелсiздiк алу.
    – Бұрын да комиссия құрылып, Желтоқсанның
құпияларын, себептерiн ашуға тырысты. Осы мəселе
жөнiнде Жоғарғы Кеңесте комиссия құрылғанын
естiдiк...
140
    – Рас айтасың, бұрынғы құрылған комиссия көп жұмыс
атқарды. Бiр өкiнiштiсi – олардың жұмысы орта жолда тоқтап
қалды. «Неге?» деген заңды сұрақ туындайды. Себебi бiреу-
ақ: Желтоқсан оқиғасына жауапты лауазымды адамдар бұған
кедергi жасап отыр. «Азат», «Желтоқсан» қозғалыстарының
өкiлдерi 1992 жылы бұл мəселенi аяқсыз қалдырмай, мұны
Конституциялық Сотта одан əрi қарауды ұсындық. Бұл ой-
ымыз келер жылдың қаңтар айында ғана жүзеге асты. Мiне,
жыл өттi – сол iс бiр орнында шыркөбелек айналып əлi тұр.
    Сəуiр айында парламент сессиясында осы мəселенi
тағы көтердiм. Сыртта желтоқсаншылар 45 күнге созылған
аштығын жариялап жатты. Мұны депутаттар қолдап, ко-
миссия құрылды. Қарсы шыққан депутаттар да болды.
Комиссияның алдына қойған негiзгi мақсаты – бұрынғы
комиссияның жұмысын аяғына дейiн жеткiзу. Комиссияның
жаңа құрамы мынадай құжаттар əзiрлеп жатыр: «Желтоқсан
оқиғаларына саяси баға беру туралы» қаулы мен
«Желтоқсанда зардап шеккендердi əлеуметтiк-саяси ақтау
туралы» заң жобалары. Бiр айта кететiн жəйт – Президенттiң
осы мəселе жөнiндегi жарлығы орындалмай отыр. Премьер-
министрдiң арнайы шығарған қаулысы да əлi қағаз жүзiнде
ғана. Бiздiң алға қойған мақсатымыз – аталған заң мен
қаулыны тезiрек парламент талқысына ұсынып, қабылдату.
    …Мемлекетiмiзге жаңа саясат ауадай қажет. Сөз ғана
емес, iс те болса демiн. Халқымызға шынымен жаны аши-
тын адамдар керек. Шындықтың бетiне тура қарай алатын
патриот жандар ғана мемлекетiмiздi аяғынан тiк тұрғыза
алады деп есептеймiн. Кəнi, ағайын, шындықтың бетiне
тура қарап үйренсек қайтедi? Бəлкiм, халқымыз сонда ғана
жоқшылықтан, күйзелiстен құтылар ма едi….
    Шындық демекшi, сөз соңында айта кететiн нəрсе –
Желтоқсан оқиғасының себептерiн əркiм əртүрлi айтады.
Əрине, оның болуына Қазақ елiн басқаруға сырттан адам
əкелу зор əсерiн тигiзгенi рас. Алайда, кейiнiрек ашылған
ақиқат та бар. Менiңше, негiзгi себеп те – сол. Атап
айтқанда, 1986 жылы Ресей отаршылдары тағы бiр арам-
за ойдың ұштығын шығарды. Ол – Батыс Қазақстан облы-
старын Ресейге қосу жоспары. Бiрақ бұған Димаш ағамыз
үзiлдi-кесiлдi көнбедi. Сондықтан да Горбачев ол кiсiнi
тақтан тайдырып, оның орнына досы Колбиндi қойып, əлгi
                                                      141
жымысқы жоспарын жүзеге асыруға тырысты. Бiле бiлсеңiз,
Желтоқсанда қазақ жастары ең алдымен осы қауiптiң алдын
алып, ата-баба жерiн қорғап қалған болатын. Əлбетте, олар
мұны бiлiп iстеген жоқ, бiрақ шындық – осы.
   Ендi бiр айтатын нəрсе – Демократиялық қайта жаңару
күнi деп атап жүрген Желтоқсанның 17-сi күнiн тойға, ме-
рекеге айналдырмасақ деген ұсынысым, өтiнiшiм бар. Бұл
күндi халық қасiрет күнi деп есептеп, сол күнi марқұм болып
кеткен Желтоқсан қаһармандарының əруақтарына бас иiп,
еске алу керек деп ойлаймын!
              Сұхбатты жүргiзген Ертай АЙҒАЛИҰЛЫ.
                                          «Ана тiлi»,
                              16 желтоқсан 1994 жыл.


                    Ж. ҚАЗАҚБАЛАСЫ (Хасен Оралтай)

       1986 ЖЫЛҒЫ 17-18 ЖЕЛТОҚСАНДАҒЫ
             ҚАЗАҚСТАН ОҚИҒАЛАРЫ
      «Бүйүк Түрiкелi басылымдары», Ыстанбұл, 1988.

    Дүрбелеңдi желтоқсан оқиғалары сол күндердiң
өзiнде батыс елдерiнде кеңiнен мəлiм болып, ойлы, сана-
лы азаматтар тарапынан өзiнiң əдiл бағасын алған едi.
Бұл ретте бiздiң бауырымыз, Мюнхенде тұратын белгiлi
қазақ қайраткерi, ғалым, жазушы Хасен Өралтайдың
еңбегi айрықша. Бiз оқырмандарға Хасекеңнiң Ж. Қа-
зақбаласы деген псевдониммен 1988 жылы Станбұлда,
түрiк тiлiнде басылған кiтабын ұсынамыз. Еңбек өз
қалпында, толығымен жарияланып отыр.

                       БIРЕР СӨЗ
   1986 ж. 17-18 желтоқсандағы Қазақстан оқиғалары ту-
ралы бұл еңбектi «Бүйүк (Үлкен) Түрiкелi басылымдары»
сериясының 10-кiтабы ретiнде ұсынып отырмыз.
   1986 ж. 17-18 желтоқсандағы Қазақстан оқиғалары өткен
70 жылдық кезеңде Кеңестiк Ресейдiң қанауындағы түркi
мұсылмандар елiнде орыс коммунистерiнiң шовинистiк сая-
142
сатына қарсы болған ең маңызды жəне ең саналы қарсыласу.
Өйткенi 1986 ж. 17-18 желтоқсанда Қазақстанда болған
бұл ұлттық қарсыласуға бала кезiнен бастап, коммунистiк
рухта тəрбиеленiп келген жəне орыстандыруға икемдел-
ген қазақ түрiк жастары ұйтқы болды. Осылайша қазақ
түрiк жастары өздерiнiң орыстандырып, бiржола жойылуға
жəне коммунистердiң шовинистiк саясатына қарсы екенiн
дəлелдедi.
   Қазақ түрiк жастарының 1986 ж. 17-18 желтоқсандағы
ұлттық көтерiлiсi əлемдiк қоғамдық пiкiрге зор қозғау сал-
ды. Алайда «түрiкстаншылдықты» жақтағандай болып
көрiнген кейбiр топтардың неге екенi белгiсiз, назарын онша
аудара қоймады. Ұлттық сана-сезiмi толық ояна қоймаған
эмиграциядағы кейбiр қазақтардың да, өкiнiшке орай, iстiң
мəн-жайын түсiнбегенi байқалды.
   1986 ж. 17-18 желтоқсандағы Қазақстан оқиғаларына
қатысы бар мағлұматтың бəрiн осы еңбекте жиынтық
түрiнде берудi көздедiк.
   1986 ж. 17-18 желтоқсан күндерi «Қазақстан – қазақ-
тардiкi!», «Қазақстанға Бiрiккен Ұлттар Ұйымына мүше
болу хұқығының берiлуiн талап етемiз!» деген ұрандар
көтерiп жаңа күрестi бастаған бауырларымызға отаны мен
ұлтының шынайы қорғаушылары ретiнде ыстық сəлем жол-
даймыз.
                         Түрiкелi комитетiнiң басқармасы
                    Батыс Алмания (Германия), Мюнхен

           1986 ж. 17-18 желтоқсан күндерi
     Қазақстанда болған ұлттық көтерiлiс туралы
   Алғашқы кезде 1986 жылғы 17-18 желтоқсандағы
оқиғалар тек Қазақстанның астанасы Алматы қаласында
ғана болды деп хабарланды. Бiрақ кейiнiрек келiп түскен
мəлiметтер Қазақстанның тағы да бес қаласында дəл сол
күндерi, дəл сол сағаттарда сондай оқиғалар болғанын
растайды. (Бұл туралы алдағы беттерде тиiстi мағлұмат
келтiрiлген).
   Қазақ түрiк студенттерi ұйтқы болған 1986 жылғы
17-18 желтоқсандағы ұлттық көтерiлiске жəне орыс
коммунистерiнiң одан кейiн Қазақстанда жұргiзген тазар-
                                                       143
ту-жазалау əрекеттерiне тоқталмас бұрын, бұған дейiн қазақ
түрiктерi тарихында орыстарға қарсы болып өткен басқа да
ұлт-азаттық көтерiлiстердiң кейбiрiнiң тарихын қысқаша
баяндайық.
    Қазақ түрiктерi түркi қауымдарының солтүстiк-батыс
тобының қыпшақ тармағына жатады. Қазақстан жерi
жағынан қазiр де – орыс езгiсiнде қалып отырған түрiк-
мұсылман «республикаларының» iшiндегi ең үлкенi. 1979
жылғы санақ бойынша Қазақстанда 5289300 қазақ түркiсi
тұрады. Бұдан басқа РСФСР-да, яғни, Қазақстанның оры-
стар басып алған жерлерiнде, сондай-ақ Өзбекстан мен
Қырғызстан жəне Түрiкменстан сияқты туыс республика-
ларда да қазақ түркiлерi өмiр сүредi. Сыртқы Монғолияда
жүз мыңнан астам, ал Шығыс Түркiстанда 1,5 миллион қазақ
түркiсi бар.
    1722 жылы орыс патшасы Петр-1 «Қырғыздардың
(қазақтардың) ордалары бүкiл Азия елдерiнiң кiлтi
жəне қақпасы болып табылады. Сондықтан бұл жерлер
орыстардың қорғауына алынып, олар арқылы бүкiл Азия
елдерiмен байланыс орнатылғаны жəне Ресей үшiн пайдалы
шаралар жүзеге асырылғаны жөн» – деп өзiнiң отаршылдық
мақсаттарын танытқан.
    1723 жылы қалмақтардың қазақтарға шабуыл жасап,
Сайрам, Ташкент жəне Түркiстан сияқты қазақ түркiлерiнiң
жерлерiн басып алуы орыстар үшiн пайдалы болды.
Қалмақтардың шабуылына ұшыраған қазақ түркiлерiне
орыстар да шабуыл жасайды жəне жаулап алынған қазақ
түркiлерiнiң жерлерiнде бекiнiстер салып, өздерiнiң
басқыншылық саясатын күшейтедi.
    Орыстар бiр жақтан əскери басқыншылық саясатын
жүргiзiп, екiншi жақтан қазақ түркiлерiн алдау жолда-
рын iздестiрдi. Мысалы, қазақ түркiлерiне елшi жiберiлiп,
орыстардың билiгi астына кiру жөнiнде ұсыныс жасала-
ды. Орыстардың мұндай талабына орай 1732 жылғы 10
қазанда өткiзiлген қазақ түркiлерiнiң құрылтайы жасалған
ұсынысты қабылдамай тастайды жəне орыстарға мынадай
жауап қайтарады: «Бiз сiздермен бейбiт өмiр сүргiмiз келедi,
бiрақ бағынышты болғымыз келмейдi».
    Бұл жауаптан кейiн орыстар қазақ түркiлерiн былай деп
қорқытты: «Орыс империясы қазақтардан қаймықпайды.
144
Қазақтарды Ресейдiң қол астындағы қалмақтар, башқұрттар
жəне Сiбiрдiң қала халқы мен Жайық казактары-ақ
бағындырып, қырып жiбере алады».
    Бұл қоқан-лоққы қазақтарға қарсы бұдан бұрын басқалар
жасап келген шабуылдардың жəне кейiнгi кезеңдерге
ұйымдастырылған қырғындардың бəрiнiң де орыстардың
арандатуы арқылы жүзеге асқанын дəлелдейдi. Бұл жай-
ды Шығыс Түркiстандық қазақ түркi тарихшысы Жақып
Жүнiсұлы былайша нақтылай түседi: «Орыстар қалмақтарды
қазақтарға, қазақтарды қалмақтарға қарсы айдап салып, жа-
уластырды, сөйтiп екi жақты да əлсiретiп, жерлерiн тартып
алудың жоспарын iске асырды».
    1935 жылы Алматыда орыс тiлiнде басылып шыққан
«Қазақстан тарихы» атты еңбегiндегi Сталин дəуiрiнiң
құрбаны болған профессор Санжар Аспандиярұлының
«Қазақтардың Ресейге өз еркiмен қосылғандығы туралы
пiкiр мүлде жалған, бұл – орыс шовинистерiнiң қисынсыз
аңызы ғана» деген сөздерi де осыны аңғартады.
    3. У. Тоғанның «Түрiкелi – Түркiстан жəне оның таяудағы
тарихы» атты кiтабының 307-бетiнде айтылғандай, қазақ
түркiлерiнiң ұлы ханы Абылай хан 1754 жылы өзi қалмақтар-
ға қарсы ұрыс жүргiзе отырып, орыстармен соғысып жатқан
башқұрттарға көмек берген едi.
    Жерiнiң кеңдiгiне жəне қазақ түркiлерiнiң жауынгерлiгiне
байланысты 19-ғасырдың екiншi жартысының басына
дейiн, яғни Абылай ханның немересi Кенесары Қасымұлы
шəйiт болған 1846 жылға, тiптi 1873 жылға дейiн оры-
стар Қазақстанды толық жаулап ала алған жоқ. Қазақ
түркiлерiнiң орыстарға қарсыласуы қазақ жерiнiң бiр
шетiнде басылғандай болып көрiнгенiмен, екiншi шетiнде
қайтадан өршiп, жалғасып жатты.
    Мысалы, 1783-1797 жылдар аралығында Сырым
батырдың жетекшiлiгiмен Кiшi жүздiң рулары орыстарға
қарсы көтерiлдi. Бұл көтерiлiстi Кiшi жүздiң ханы
Нұралының iнiсi Айшуақ сияқты ықпалды кiсiлер қолдады.
    1797-1814 жылдарда тағы да Кiшi жүз қазақтарынан
Қаратай сұлтан орыстарға қарсы көтерiлiс ұйымдастырды.
Бұл көтерiлiс 1824 жылға дейiн созылды.
    Исатай Тайманұлы мен Махамбет Өтемiсұлының
басқаруындағы 1836 жылғы көтерiлiс 1838 жылдың 12. 07.
күнi қанға боялып басылды.
                                                        145
    1837 жылдың қараша айында Абылай ханның немересi,
яғни Қасым ханның ұлы Кенесары Ақтаудағы орыс
бекiнiстерiне шабуыл жасап, тағы да бiр ұлттық көтерiлiстi
бастайды. Кенесары Қасымұлының қарамағындағы күштер
1838 жылы Көкшетау мен Ақмоладағы орыс қамалдарына
да шабуыл жасаған. Кенесары хан 1840 жылы Ташкент пен
Оңтүстiк Сiбiр аралығындағы сауда жолын өз бақылауына
алады. Кенесары 1846 жылы шəйiт болды. Кенесары бастаған
көтерiлiстi оның ұлы сұлтан Сыздық төре 1873 жылға дейiн
жалғастырды.
    Қазақ түркiлерiнiң бұдан кейiнгi iрi ұлттық көте-
рiлiстерiнiң бiрi 1916 жылғы ұлт-азаттық қозғалысы болды.
1916 жылғы бұл көтерiлiс кезiнде қазақ түркiлерiнен кем де-
генде 673000 кiсi өлгенi анықталып отыр.
    1905 жылы ұйымдастырылған «Алаш» партиясының
жəне 1917 жылғы 13 желтоқсанда Ұлттық құрылтайдың
қаулысымен жарияланған Алашорда ұлттық үкiметiнiң 1920
жылдың соңына дейiн орыстарға қарсы жүргiзген белсендi
күресi де қазақ түркiлерiнiң ғана емес, бүкiл Түркiстанның
тарихында маңызды орын алады. Бұдан басқа Кеңес
баспасөзiнен сыртқа көп шыға қоймаған кейбiр көтерiлiстер
мем қақтығысулар туралы да қысқа əрi бұлдыр хабарларды
кездестiруге болады. Мысалы, «Социалистiк Қазақстан»
газетi 1968 жылы «Алашшы Ағаевтың бандасы талқандалды»
деп жазды. Əлихан Ағаұлы екiншi дүниежүзiлiк соғыс кезiнде
орыс армиясының офицерi болған. Кейiнiрек немiстермен
ынтымақтаса отырып, «Алаш қосындары» атты арнаулы
əскери бөлiмше ұйымдастырады да, елге (Түркiстанға) ора-
лады. Əлихан Ағаұлы туралы сырттағы түркiстандықтарды,
əсiресе, Түрiкелi комитетiн нысанаға алған Алматыда қазақ,
кейiн қырғыз тiлдерiнде жарияланған, сонан соң «Простор»
журналында (Алматы, 1972, №№ 2, 3) орыс тiлiнде жарық
көрген «Үлкен Түркiстанның күйреуi» атты кiтапта айрықша
айтылады.
    1979 жылы Батысқа жеткен хабарлардан Қазақстанның
«тың өлкесi» деп аталатын бұрынғы Ақмола, қазiргi
Целиноград қаласында да демонстрация болғаны, қазақ
түркiлерiнiң осы өлкеде, яғни, ежелгi қазақ жерiнде,
соғыс жылдарында Едiл бойынан мұнда жер аударылған
немiстердiң автономиялық құрылуына қарсы шыққаны
146
мəлiм болып отыр. Бiрақ жеткiлiктi мағұлмат алынбаған едi.
Кеңестер одағы коммунистiк партиясы Орталық комитетiнiң
бұрынғы бiрiншi хатшысы Дiнмұхаммет Ахметұлы Қонаевты
сынға алған қаулысына (1987) қарағанда, орыстардың қазақ
жерiн немiстерге бергiсi келген пиғылына қарсы 1979 жылы
Целиноград (Ақмола) қаласында шынында да демонстрация
болған.
   Басқа бiр басылымдардың келтiрген деректерiне сəйкес
Ауғанстанда қаза тапқан қазақ жауынгерлерiнiң денелерiн
1980 жылдың көктемiнде орыстардың мұсылмандарға
арналмаған əскери зиратқа жерлемек болған əрекеттерiне
қарсы тағы осындай оқиғалар белең алған.

    1986 ж. 17-18 желтоқсан күндерi болған көтерiлiс
    Кеңес коммунистiк режимiнiң адамзат тарихындағы
ең қатыгез жəне халықты зұлымдықпен қорқыту арқылы
бас идiру саясатына негiзделген отаршыл режим екенi,
сондай-ақ адам хұқықтары мен əдiлеттен, əрi адамгершiлiк
сезiмiнен мүлде жырақ тұрған орыс коммунистерi сияқты
билеушiлердiң басқаруында өткен 70 жылдық кезеңде қазақ
түркiлерiнiң жасанды ашаршылықпен, жаппай қырғынмен
əсiресе, орыстандыру тəрiздi залымдықпен бетпе-бет қалуы
еске алынса, қазақ түркi студенттерiнiң 1986 ж. 17-18
желтоқсанда, Алматыны қоса есептегенде, Қазақстанның
алты қаласында демонстрацияға шығуының басқа елдердегi
студенттiк қозғалыс қимылдарынан басқаша сыпаттагы
үлкен маңызы айқын аңғарылады.
    Орыс коммунистерiнiң отарына айналған мұсылман
түркi өлкелерiнiң iшiнде қазақ түркiлерiнiң Ресейге
бағындырылған күннен бастап залымдықпен орыстандыру
əрекеттерiне айрықша душар болғаны шындық. Мəселен,
орыстар мен басқа да славян тектес халықтардың едəуiр
бөлiгi Қазақстанға арнайы орналастырылды. Осының
нəтижесiнде қазақ түркiлерi өз жерiнде ұлттық азшылыққа
айналды. Жақында Лондонда жарық көрген «Тһе һагvеst
of sоrrоw: Sоviеt соllеktization аnd Tһе tеrrоrfаminе» атты
кiтабында Роберт Конквестiң жəне басқа да авторлардың өз
еңбектерiнде келтiрiлген деректерiне қарағанда, 1930-1933
жылдардағы түрлi қырғындардан жəне орыс коммунистерi
                                                       147
қолдан жасаған ашаршылықтан екi миллион қазақ түркiсi
өлген.
    Қазақстанның астанасы Алматыда жəне басқа да бес
қазақ қаласында 1986 ж. 17-18 желтоқсан күндерi болған
қазақ түркi студенттерiнiң ұлттық көтерiлiсi туралы тұңғыш
хабарды Кеңестердiң СОТА агенттiгi бердi. Оның қысқаша
мазмұны мынадай: «Кеше кешкiсiн жəне бүгiн Алматы
көшелерiнде Қазақстан Коммунистiк партиясы Орталық
комитетiнiң таяудағы пленумының шешiмдерiн қолдамаған
ұлтшыл элементтердiң арандатуынан туған оқиғалар бол-
ды... »
    Кейiнiрек Мəскеу теледидары берген дəл осы хабарды
1986 ж. 18.12 күнi сағат 18.30-да Будапешт радиосы да раста-
ды. Батыс елдерiнiң Рейтер, АП, ЮПИ, АФП сияқты ақпарат
агенттiктерi де Кеңес агенттiктерiне сiлтеме жасай отырып,
Қазақстандағы оқиғалар туралы хабар бердi. Алайда олардың
бəрi де көтерiлiс түрiңдегi бұл оқиғалар тек Қазақстанның
астанасы Алматыда ғана болды деп хабарлады. Шынына
келсек, мұндай оқиғалар дəл сол сағаттарда Қазақстанның
басқа да бес қаласында болған едi. Бiрақ ол күндерi мұны
дəлелдеу мүмкiн емес-тi. Дегенмен Алматыдан басқа қазақ
қалаларында да сол күнi дəл сондай оқиғалардың болғанын
кейiнiрек түрлi ақпарат құралдары растады. Мысалы,
Қарағандыға барған Рейтер агенттiгiнiң тiлшiсi Гелен
Уомак: «Алматының 750 километрлiк солтүстiк-батысында
орналасқан Қарағанды қаласында да демонстрация болды.
Бұл демонстрацияға 300 жас қатысты» – деп көрсеттi. Тiлшi
бұл мəлiметтi сондағы өзi сөйлескен қазақ түркiлерiнен
алғанын да ескертедi. Кейбiр өзге деректерде Қазақстанның
басқа қалаларында да сол күндердiң сол сағаттарында де-
монстрациялар болғаны айтылып, «тұтқындалғандар көп,
бiрақ олардың тағдыры əлi белгiсiз» делiнген.
    Кеңес жəне Батыс агенттiктерi ұлттық қозғалысқа
қатысқан студенттердiң «көшелерде орыс екендiктерi
аңғарылған     кiсiлермен     төбелескенiн,   машиналарды
аударғанын, мемлекеттiк бiр дүкендi өртегенiн» хабарла-
ды. Кеңестердiң АПН агенттiгiнiң тiлшiсi Валерий Новиков
«Алматыдағы университетте оқитын 19 жасар қызынан бұл
хабарды естiген соң дереу оқиға болған жерге барғанын»,
онда «Қазақстан – қазақтардiкi» сияқты «ұлтшылдық»
148
мазмұндағы кейбiр ұрандар көтерiп, əрi айқайлап жүрген
жастарды көргенiн бiлдiрген. Кеңес басылымдары
Қазақстанның астанасындағы оқиғалар туралы айта келiп,
ол оқиғаларға қатысқандарды жəне жетекшiлiк еткендердi
«ұлтшыл элементтер», «қаңғыбастар», «маскүнемдер» деп
көрсетуге тырысты. Бiрақ кейiнгi ресми мəлiметтерден
«қаңғыбастар», «маскүнемдер», «нашақорлар» сияқты ой-
дан шығарылған жалалардың жалған екенi анықталды.
    Лондонда шығып тұратын «Гардиан» газетi Мəскеудегi
арнаулы тiлшiсi Мартин Уолкердiң түрлi деректердi пайда-
ланып, 1986 ж. 22. 12 күнi берген хабарында Алматыдағы
жағдайды қысқаша былай баяндады: «Алматыдағы
демонстрацияға 10000-нан артық адам қатысқан.
Демонстрацияға қатысушылар 17 желтоқсан, сəрсенбi күнi
түстен кейiн коммунистiк партияның орталығына үш жақтан
шабуыл жасаған. Кейбiр бөлмелерiн қиратқан. Алматыға
шұғыл түрде 70000 солдат жiберiлген. Мəскеуден арнаулы
15 самолетпен тергеушiлер де жiберiлген».
    Басқа кейбiр агенттiктер Алматыдағы ұлттық қозғалысқа
қатысқан қазақ түркiлерiнiң саны бұдан да көп, тiптi 300000
адамдай болғанын айтады. Рейтер ақпарат агенттiгiнiң 1987
жылғы 10 қаңтар күнi Мəскеуден алып берген хабарын-
да «Қазақстаннан Мəскеуге келiп түскен мəлiметтерден 30
милиционердiң өлгендiгi анықталып отыр» делiнедi. АФП
(Франц-пресс агенттiгi – Ф. Ə.) да 14-20 адамның өлгенiн
хабарлады. Тағы да сол «Гардиан» газетi Мəскеуден кел-
ген жолаушыларға сiлтеме жасап, 1986 ж. 30-12. күнi
мыналарды баяндады: «Болған оқиғалардан кейiн 1000
(мың) адам тұтқындалған. Демонстрацияға қатысқандар
«Дербестiктi – өзiмiздi өзiмiз басқару хұқығын талап етемiз.
Қазақстанның Бiрiккен Ұлттар Ұйымына мүше болуын
қалаймыз. Қытаймен бiрiккiмiз келедi. Америка – бiзбен
бiрге, Ресей – бiзге қарсы. Колбин, Ресейге қайт!» деген
ұрандар алып жүрген. Алматыдағы Темiр жол институ-
тында оқитын жас өзбек студент: «Жазулы ұрандарды
оқыдық. Демонстрацияға қатысушылар айқайлап жүрдi.
Бiз бəрiмiз қатты қорықтық» деп мəлiмдедi. Мəскеудегi ту-
ыстарын көру үшiн жаңа жылда Алматыдан осында келген
бiр орыс əйелi «Автобустармен сырттан Алматыға қазақтар
ағылып келiп жатты. Демонстрацияға қатысушылар Алматы
                                                        149
жүргiзушiлерiн өлтiремiз деп қорқытты. Демонстранттар
Алматыдағы Брежнев атындағы алаңның құрылыстарынан
ағаш сындырып алып таяқтар жасап жатты. Оқиғалар
қазақтар мен орыстардың бiр-бiрiне жау екендiгiн көрсеттi»
дедi.
    «Гардиан» газетiнiң Мəскеудегi арнаулы тiлшiсiнiң
екiншi мақаласында Алматы төңiрегiне 70000 солдат
жiберiлгенi айтылған. Батыс Германияда шығып тұратын
«Ди Вельт» газетi де 1987 ж. 12 қаңтардағы санында
«Гардианның» жазғандарын растайтын хабар жариялаған.
    Ал Кеңестер Одағының премьер-министрi Николай
Рыжков Финляндияның астанасы Хельсинкиде Батыс
журналистерiмен болған əңгiмесiнде жоғарыда аталған
агенттiктер мен газеттердiң Алматыдағы көтерiлiске
мыңдаған, он мыңдаған, тiптi 300000 адам қатысқандығы
туралы хабарларын жоққа шығаруға тырысты. 1987 ж. 9
қаңтар күнi «Вашингтон пост» газетiне берген интервьюiнде
премьер-министр Рыжков Алматыдағы оқиғаларға бiрнеше
адам ғана қатысты деген. Орыс премьер-министрiнiң бұл
тұрғыда жалған сөйлегенi Қазақстанның премьер-министрi
Нұрсұлтан Назарбаевтың 1987 жылғы 19 ақпанда Алматыда
Батыс журналистерiмен өткiзген əңгiмесiнен белгiлi болды.
Қазақстанның премьер-министрi Алматыдағы оқиғаларға
3000 адам қатысты дедi.
    «Вашингтон пост» газетiнiң арнаулы тiлшiсi Селестина
Бойленнiң Алматыға барып, Қазақстанның премьер-
министрiмен сөйлескенi жайында 1987 ж. 19. 02 күнi
осы газетте жарияланған хабарына қарағанда, Қазақстан
премьер-министрi Нұрсұлтан Назарбаев демонстрацияға
қатысқандардың     «ұлтшылдық       танытқанын      жоққа
шығармаймыз, бiрақ оларды басқалар азғырған» дей келiп,
мұның алдында орыстардың демонстрацияға қатысушылар
«қаңғыбастар», «маскүнемдер», «нашақорлар» едi деген
тұжырымдарының негiзсiз екенiн аңғартқан. Сомымен бiрге
Қазақстан премьер-министрi демонстрацияға қатысқан
студенттердiң «Қазақстан – қазақтардiкi» деп айқайлағанын
жəне осындай жазуы бар ұрандар алып жүргенiн де
мойындаған.
    Қазақстанның премьер-министрi Нұрсұлтан Назарбаев
Қазақстандағы қазақтар мен орыстардың үлес салмағы
150
тең дəрежеде 39% екенiн, олардан басқа Қазақстанда
украиндықтардың, немiстердiң жəне орта-азиялықтардың
(өзбектердiң, қырғыздардың, түрiкмендердiң, ұйғырлардың)
тұратынын атап көрсеткен. (Бұдан бұрын Қазақстанда
орыстар көбiрек болған, ал қазақтардың үлес салмағы
30%-ке дейiн төмендеген едi). Алматыға барған Батыс
журналистерiне Қазақстанның премьер-министрi Нұрсұлтан
Назарбаев желтоқсан оқиғалары кезiнде «екi кiсi өлдi, 200
адам жараланды, 100 адам тұтқынға алынды, 3 милиция ма-
шинасы мен 3 өрт сөндiрушi машина өртелдi, бiр дүкеннiң
терезелерi сынды» деген болатын.
    Алматыдағы қазақ түркiлерiнiң ұлттық қозғалысынан
дəл екi ай кейiн Қазақстанға баруына рұқсат етiлген
Батыс журналистерiмен болған əңгiмесiнде Қазақстан
премьер-министрi Нұрсұлтан Назарбаев «Демонстрацияға
қатысқандардың арасында маскүнемдер, нашақорлар бар ма
едi?» деген сұрауға «Екiншi күнi мастар болды, ал бiрiншi
күнi мастар да, нашақорлар да жоқ едi» деп жауап берген-
дi. Сонымен бiрге ол студенттердiң «тамақтану мен жатын
орны сияқты заңды мəселенi де қозғағанын» айтып өттi.
Қазақстан премьер-министрiнiң бұл сөздерi демонстрацияға
қатысушыларды       төмендеткiсi    келген    орыстардың
пiкiрлерiнiң шындыққа жанаспайтынын дəлелдейдi.
    Алматыға барған Батыс журналистерi Қазақ мемлекеттiк
университетiнiң ректоры Едiл Ерғожинмен əңгiмелескен.
СОТА агенттiгiнiң 1987 ж. 19 ақпан күнi Алматыдан бер-
ген хабарына қарағанда, университет ректоры Ерғожин
«Болған оқиғаларға қатысқан 14 студенттiң университет-
тен жəне комсомолдан шығарылғанын» мəлiмдеген. Бұған
қоса ол «Бала кезiнен бастап интернационалдық бағытта
тəрбиеленген жандардың мұндай оқиғаларға қатысуы
қынжылтарлық жай» деген.
    «Правда» газетiнiң 1987 ж. 14 ақпандағы санында
Қазақстан Ғылым академиясының президентi Асқар Қонаев
пен оның орынбасары (вице-президент – Ф. Ə.) Сұлтанбек
Қожахметовке қатаң сөгiс берiлгенi хабарланды. 1987 ж.
19 ақпан күнi Рейтер жəне АП агенттiктерi Алматыдан
алынған хабарға сүйене отырып, Қазақстанның жоғары
бiлiм саласындағы iстерге жауап беретiн министрi Көпжасар
Нəрiбаевтың қызметiнен босатылғанын мəлiмдедi. 1987 ж.
                                                     151
21.02-дағы СОТА агенттiгiнiң хабарына сəйкес, Қадырбаев
кəсiподақтардың төрағалығынан, Сейiлхан Аққозыұлы
Жамбыл облысындағы жауапты қызметiнен алынған
жəне екеуi де Қазақстан коммунистiк партиясы Орталық
комитетiнiң мүшелiгiнен, ал көптен берi Дiнмұхаммет
Ахметұлы Қонаевтың көмекшiсi болып келген Дүйсетай
Бекежанов партиядан шығарылған. 14 ақпан күнi Серiк
Əбдiрахмановтың комсомол ұйымының басшылығынан
алынғаны белгiлi болды.
    Арнайы атап өтудi керек ететiн бiр жай – түрлi
басылымдардың жəне ресми кiсiлердiң Қазақстандағы
оқиғаларға байланысты пiкiрлерiнiң түйiсу нүктесi
«демонстрацияға немесе ұлттық қозғалысқа ұлтшылдық
сезiмiнiң себеп болуы» туралы мəселе. Батыс жəне Кеңес ба-
сылымдары мен ақпарат құралдары «Демонстрациялардың
басталуына Қазақстан коммунистiк партиясының 74
жастағы хатшысы Дiнмұхаммед Ахметұлы Қонаевтың
қызметiнен алынып, орнына Геннадий Колбин деген
орыстың тағайындалуы арқау болды» деп көрсетуде.
    Шынына келсек, 1986 ж. 17-18 желтоқсан күндерi
Алматыда болған қазақ түркi студенттерi көтерiлiсiнiң
жалғыз себебi Дiнмұхаммед Ахметұлы Қонаевтың
қызметiнен алынып, оның орнына Геннадий Колбин
есiмдi орыстың тағайындалуы емес. Мұны тек кесенi
тасытқан соңғы тамшы деп есептеуге болады. Мəселенiң
негiзгi себебi профессор, ғылым докторы Александр
Беннигсеннiң «Ню-Йорк таймс» газетiнiң 1986 ж. 30. 12-
дағы санында көрсеткенiндей, əлдеқайда тереңде жатыр.
Бұл мақаласында профессор Беннингсен Қазақстандағы
көтерiлiстiң мəнiн былайша түсiндiредi: «Қазақтардың
көтерiлiсi билiгiнде 50 миллион мұсылман шоғырланған
Кеңестер Одағының əлемдегi ең соңғы көпұлтты импе-
рия екенiн тағы бiр рет еске салды. Бұл көтерiлiс Кеңестер
Одағындағы халықтардың наразылығының тұңғыш бел-
гiсi емес. Кеңестердiң (орыстардың) Ауғанстанда қаза
тапқан қазақ жауынгерлерiн мұсылмандарға арналмаған
əскери зиратқа жерлеуге тырысқан əрекеттерiне орай 1980
жылдың көктемiнде Алматыда ұқсас оқиға болған-ды.
Ресми топтардың Алматыдағы желтоқсан оқиғаларының
себебiн Дiнмұхаммед Ахметұлы Қонаевтың орнына орыс
152
Геннадий Колбиннiң тағайындалуымен байланыстыруы
жеткiлiксiз. Бұл көтерiлiстiң себебi əлдеқайда тереңде жəне
ұзақ тарихи оқиғаларда жатыр. Мұның тамыры қазақтардың
1916 жылғы қырғынға ұшырауына, 1930-жылдардағы
Сталиннiң коллективтендiру кампаниясы кезiнде өлген БIР
МИЛЛИОННАН астам қазаққа жəне 1986 жылы Горбачев
бастаған антиисламдық саясатқа барып тiреледi».
    Шынында да көтерiлiстiң себебi тарихтың тереңiнен
келедi. Мəселенiң негiзi орыстардың отаршылдық пиғылына
орай барған сайын жылдам қарқынмен жүргiзiлiп отырған
тiлден, дiннен жəне ұлттық əдет-ғұрыптардан айырып, оры-
стандыруды мақсат еткен саясатына қарсыласуға барып
ұласады.
    Қазақ түркi студенттерiнiң бастауымен Алматыда өткен
көтерiлiстiң ұлттық қозғалыс сипатында болғанын транспа-
ранттарда жазылған талаптар мен тiлектер айқын дəлелдейдi.
Жоғарыда айтылған куəлардың сөздерiн келтiрген «Гардиан»
газетiнiң жазғанына қарағанда, қазақ түркi студенттерi
«Дербестiктi – өзiмiздi-өзiмiз басқару хұқығын талап етемiз!
Қазақстанның Бiрiккен Ұлттар Ұйымына өз алдына мүше
болуын қалаймыз, Қытаймен бiрiккiмiз келедi. Америка –
бiзбен бiрге, Ресей – бiзге қарсы! Колбин, Ресейге қайт!»
сияқты ұрандар алып жүрген. Бұл ұрандардың «дербестiктi
жəне Қазақстанның БҰҰ өз алдына мүше болуын та-
лап етемiз» деген бөлiгi түсiндiрудi қажет етпейдi. Қазақ
түркiлерiнiң орыс отаршылығынан құтылғысы келетiнi
анық. «Қытаймен бiрiккiмiз келедi» деген ұран болса – көп
мағыналы. Қазақ түркiлерi Қытайды жақсы бiледi. Оның
отары болып отырған Шығыс Түркiстанға, сонда тұратын
қазақ түркiлерiне бұрын көрсеткен қысымын ұмытқан
жоқ. Алайда Қытай қазiр саясатын сəл өзгерткен. Шығыс
Түркiстанда аз да болса дiн бостандығы бар. Ондағы түркi
тектес халықтардың өкiлдерiне шет елге шығуға, қажыға
баруға рұқсат етiледi. Сырттағы түркiстандықтардың да
Түркiстанға келiп-кетуiне рұқсат бар. Шығыс Түркiстанда
Батыс Түркiстанмен салыстырғанда, едəуiр молшылық
жəне арзаншылық орнаған. «Қытаймен бiрiккiмiз келедi»
деген ұранды мiне осы жағдайды жəне қазақтардың, орыс
коммунистерi айтқандай, «кеңес адамы» емес, Ресейден бөлек
ұлт екенiн айрықша көрсету үшiн алып жүрген. Американың
                                                        153
қазақтарымен бiрге екенiн аңғарта отырып, қазақ түркiлерi
оның бостандық пен адам хұқықтарын қорғаушы ретiнде
танылғанын, сондықтан тек белгiлi бiр халықтарға ғана
көңiл бөлмей, бостандық пен адам хұқықтарынан мақрұм
қалған барлық езiлушi халықтарға, əсiресе, Ресейдегi түркi-
мұсылмандарға назар аударуы қажет екендiгiн есiне салған.
Ресейдiң қазақтарға қарсы екенiн бiлдiре келе жаңа орыс
хатшысы Колбинге айтылған «Ресейге қайт» деген сөздердiң
бүкiл орыстарға «Қазақстаннан кетiңдер» деген мағына
беретiнi анық.
    Мəселенiң негiзгi себебiнiң орыс отаршылдығына жəне
оның мақсаттарынан туындайтын басты қажеттiлiк болып
табылатын орыстандыру саясатына қарсы шығу екенiн
Кеңестер Одағы Коммунистiк партиясының күн сайын
шығып тұратын органы «Правда» газетiнiң Қазақстандағы
газеттер мен журналдарға, əсiресе, олардың қазақ тiлiнде
шығатындарына шабуыл жасаған мақаласы мейлiнше айқын
аңғартып отыр. «Правда» газетiнiң 1987 ж. 11 ақпандағы
санында жарияланған бұл мақалада «интернационалдық
тəрбие беру iсiне» көптен берi көңiл болмей келе жатқаны
үшiн «Оңтүстiк Қазақстан», қазiр «Гурьев» деп аталатын
бұрынғы Үйшiк қаласында шығып тұратын «Коммунистiк
еңбек», Семейдегi «Ертiс», Жамбылдағы «Еңбек туы жол»
сияқты облыстық қазақ газеттерi, комсомол ұйымының
Алматыдағы республикалық органы «Лениншiл жас» сияқты
газеттер сын нысанасына алынған. Орыс коммунистерiнiң
«интернационалдық тəрбие» дегендерi орыстандыру саяса-
тының амалы екендiгi Кеңестер Одағындағы жағдайды
бiлетiндер үшiн жасырын сыр емес.
    «Правда» газетiнiң 1987 ж. 11 ақпандағы санында
жарияланған аталмыш мақалада тағы да былай делiнген:
«Қазақ тiлiнде шығатын көптеген газеттер мен журналдарда,
атап айтатын болсақ, «Қазақстан əйелдерi», «Мəдениет жəне
тұрмыс» журналдарында, «Оңтүстiк Қазақстан» газетiнде
бiр жақты, тек қазақтардың есiмдерi əңгiме болады, үнемi
жергiлiктi халық өкiлдерiнiң суреттерi басылады. «Жұлдыз»
журналының жауапты хатшысына (Ахат Жақсыбаевқа)
«Оқушыларыңызға орыс немесе басқа халықтардың
əдебиетшiлерiнiң шығармаларын неге ұсынбайсыздар?»
дегенде ол «Бiздiң журнал аударма жариялайтын журнал
емес» деп жауап берген...».
154
    Бұл арада «Правда» газетi шабуыл жасаған қазақ тiлiндегi
басқа газеттер мен журналдарға тоқталмас бұрын жоғарыда
аталған қазақ газеттерi мен журналдарының «Правдаға»,
орыстарға ұнамаған тұстарынан кейбiр қысқаша үлгiлер
келтiрейiк. «Оңтүстiк Қазақстан» газетi Қазақстанда қазақ
түркiлерi көбiрек шоғырланған оңтүстiк өңiрдегi Шымкент
қаласында шығып тұрады. Шын мəнiмде орыстардың тек
«Оңтүстiк Қазақстан» газетiне ғана емес, бүкiл оңтүстiк
Қазақстанға көңiлi толмайды. Мысалы, Рейтер, ЮПИ
агенттiктерiнiң 1987 ж. 10 ақпанда көрсеткенiндей, Кеңес-
тер Одағы комсомол ұйымының күн сайын шығатын үнi
«Комсомольская правда» газетi дəл сол күнгi санында
жариялаған бiр мақаласында 1986 ж. 17-18 желтоқсанда
Алматыда болған оқиғалар туралы былай деп жазған:
«Алматыдағы оқиғаларға қатысқандардың көбi Оңтүстiк
өңiрiнен келген жəне кiлең қазақша оқитын студенттер.
Олардың жатақханалары да ұлттық белгi негiзге алынып,
бөлек салынған... »
    «Правда» газетi шабуыл жасаған «Қазақстан əйелдерi» –
қазақ тiлiнде шығып тұратын айлық журнал. Шығарушылары
мен авторлары, негiзiнен, қазақ əйел журналистер. Журнал
бұрынғы сандарында бала тəрбиесiне, əсiресе, жастарды
өз ана тiлi – қазақ тiлiн құрметтеуге шақыруға көңiл бөлiп
келдi. Сонымен бiрге Қазақстанның түрлi түкпiрлерiнде
қазақ бала бақшаларының жетiспеуiнен ата-аналардың өз
балаларын орыс бала бақшаларына беруге, сонан соң орыс
мектептерiнде оқытуға мəжбүр болатындығын қынжыла
жазып келдi. Журнал мұнымен де шектелмей, кейбiр облы-
старда (əсiресе, оңтүстiк облыстарда) бастауыш жəне орта
қазақ мектептерiнiң жабылып, қазақ балаларының орыс
мектептерiне баруға мəжбүр етiлгендiгiн сөз еттi. Ал бұл
жағдайдың «ұлттар теңдiгi» идеясына қайшы келетiнiн еске
салды (1982 ж. 2-санның 12-13 б.б. ж. б. сандары). Мiне,
сондықтан да «Қазақстан əйелдерi» журналының мұндай
бағыты орыстандыру саясатының көрiнiсi болып табылатын
интернационализмге қарсы деп есептелiндi.
    «Правда» газетiнде «тек қазақтардың суретiн басады»
деп сыналған «Мəдениет жəне тұрмыс» та айлық журнал.
Бұл журналдың да өткен сандарында Қазақстанның ежелгi
тарихи ескерткiштерiнiң суреттерi жарияланып келдi.
                                                        155
Олардың ескерусiз жағдайы тiлге тиек етiлiп, бұл орай-
да қажеттi шаралар қолдану жөнiнде талаптар қойылып
отырылды. Сондай-ақ электр жарығына, ауыз суға, жақсы
жолға жəне қазақ мектептерi мен қазақ тiлiндегi кiтаптарға
деген мұқтаждық журналға келiп түсетiн оқушылардың хат-
тарын жариялау арқылы бiлдiрiлiп тұрды. Табиғи байлығы
мол Қазақстанда қазақтардың мұндай жағдайда өмiр сүруi
дұрыс емес екендiгi еске салынды. Аталмыш журналдың
тiл туралы 1986 жылғы 12-санның 16-бетiнде жарияланған
«Ана тiлiңдi құрметте» деп аталған мақалада «бiрнеше тiлдi
жақсы бiлу – бiлiмдiлiктiң белгiсi» делiнiп, «... ана тiлiң –
арың... Басқа тiлдердiң бəрiн бiл, бiрақ өз ана тiлiңдi ерек-
ше құрметте...» деп айтылған. Журналдың сол санында
жарияланған календарьда қазақ түркiлерiндегi ай аттары
келтiрiлiп, қазақ фольклорлық ансамблiнiң суретi берiлген.
Журналдың мiне осындай тұстары «Правда» газетiнiң де,
орыстардың да көңiлiнен шықпағаны анық. Орыстандыру
саясатына кедергi болып саналғандықтан «интернациона-
лизмге» үйлесiмдi емес деп табылған.
    «Правда» газетi сынаған «Жұлдыз» – Қазақстан
Жазушылар одағының қазақ тiлiнде шығып тұратын
айлық журналы. Бұл журналда Махмұт Қашқариден,
«Құдатқу бiлiктен» алынған тарихи, əдеби, ғылыми-зерттеу
мақалалары мен барынша деректi «Алтынорда» романы
сияқты шығармалар жарияланды.
    «Правда» газетi Қазақстандағы қазақ тiлiнде шығатын
газеттер мен журналдарды сын нысанасы еткен өзiнiң
1987 ж. 11 ақпандағы санында жариялаған мақаласын
тағы да жалғастыра түскен. 1986 ж. 16-желтоқсанда
Алматыдағы кейбiр қазақ газеттерiнiң «Жаңа ашылған қазақ
балабақшасына қош келдiңiздер!» деген айдар бергенiне, ол
мектепте сабақтың қазақ тiлiнде жүргiзiле бастағанын ар-
найы атап көрсеткенiне шамданған. «Правда» газетiндегi сол
мақалада тiптi: Қазақстан үкiметiнiң күнделiктi ресми газетi
«Социалистiк Қазақстанның» 1986 ж. 16.12-дағы санын-
да «Республикамыздың астанасы Алматыда тағы бiр қазақ
балабақшасының ашылуы шынында да тарихи маңызы бар
оқиға» ретiнде көрсетiлдi жəне жаңа ашылған балабақшаға
келген балаларды «сүйкiмдi қаракөз балалар» деп сипаттап,
«мұнда оқыту мен тəрбие жұмысы қазақ тiлiнде жүргiзiлетiн
болады» деп ерекше қуаныш бiлдiруi сыналған.
156
    Бұл арада қазақ тiлiнде шығатын газеттердiң Қазақ
Республикасының астанасында ашылған жаңа қазақ
балабақшасын неге мұндай үлкен қуанышпен «жаңа қазақ
балабақшасының ашылуы шынында тарихи маңызы бар
оқиға болды» деп көрсетуiнiң себебiн түсiну үшiн сол
газеттердiң бұған дейiнгi жазғандарына қысқаша шолу жа-
сау керек сияқты.
    Қазақстанның астанасы Алматыда тұратын халықтың
басым бөлiгiн орыстар құрайды. Бiр миллионнан астам
халқы бар қаладағы қазақтардың саны жүз мыңның ғана
төңiрегiнде. Қазақтар қаланың бiр жағында емес, əр
тұсында өте шашыраңқы орналасқан. Алматы қаласында
қазақтардың қажетiн өтейтiн мөлшерде мектеп, əсiресе,
балабақша жоқ. Бұл жағдай «Лениншiл жас» жəне «Қазақ
əдебиетi» сияқты газеттердiң беттерiнде бұрын да бiрнеше
рет сөз болған. Мысалы, «Лениншiл жас» газетi 1984 ж.
23.02 күнгi санында жарияланған «Ана тiлiң – арың» деген
мақалада Қазақстанның қалаларында қазақ балабақшалары
жетiспейтiнiн атап көрсеткен. 1985 ж. 1-ақпан күнгi «Қазақ
əдебиетi» газетi «Мəселенiң екiншi жағы» атты мақаласында
балабақшалардың санын арттыру қажеттiлiгiн əңгiмелеген.
Кейбiр талаптар да қойған. 1985 ж. 20.03-дағы «Лениншiл
жаста» жарияланған «Өмiрдiң негiзi – балбөбек» дейтiн
мақалада балаларға ана тiлiн үйрету iсiнiң əлi де жеткiлiктi
дəрежеде емес екендiгi айтылған. Осыған байланысты мил-
лионнан астам халық тұратын Алматы қаласында жалғыз
ғана қазақ мектебi мен үш-ақ қазақ балабақшасының бары
қынжылыспен аталып көрсетiлген. Осы газет кейбiр облы-
старда қазақ балабақшаларының мүлде ашылмағанын еске
сала отырып, олардың санын ұлғайтудың жолдарын ойла-
стыруды ұсынады. Қазақ балабақшаларының болмауынан,
балалардың ана тiлiн үйрене алмайтындығы, сондықтан
кейбiр ата-аналары оларды орыс мектептерiне беруге
мəжбүр болатындығы жайында шағымданған оқушылар
хаттары Қазақстандағы қазақ газеттерi мен журналдарын-
да жиi жарияланып тұрды. Оқушылар ана тiлiн қорғаудың
халықтың болашағы үшiн зор маңызы бар екенiн талай рет
арнайы еске салған-ды.
    Мiне осыған байланысты орыс коммунистерiнiң
сыртқа бағытталған насихатында «тең құқықты тəуелсiз
                                                        157
ұлттық республика» деп көрсетiлiп келген Қазақстанның
астанасында жаңа қазақ балабақшасының ашылуын
қазақ тiлiнде шығатын газеттер мен журналдар қазақ
жерiндегi Байқоңыр космодромының ғарыш кемелерiн
ғарышқа өздерi ұшырғандай немесе Қазақстанның мол
жер асты байлықтарын басқаларға отарлатпай, өздерiнiң
мүдделерi үшiн пайдалануға мүмкiндiк алғандай болып
қуанышпен хабарлаған едi. Қазақ тiлiнде шығатын газет-
тер мен журналдардың бұл қуанышты хабарының Мəскеуге
ұнамағаны «Правда» газетiнде жарияланған мақаладан
айқын аңғарылады. «Правда» газетiндегi мақалада сын ны-
санасына алынған қазақ тiлiндегi басылымдардың бiрi –
«Бiлiм жəне еңбек» журналы болатын. Қазақстан комсомолы
айына бiр рет шығарып тұратын бұл журналдың таралымы
72940 дана деп көрсетiлген. «Правда» газетi бұл журналдың
1986 жылғы 11 жəне 12-сандарында жарық көрген педаго-
гика ғылымының кандидаты, демография маманы Мақаш
Тəтiмовтың қазақтардың санына арналған ғылыми-зерттеу
мақаласын өз сынына арқау еткен. Демография маманы
Мақаш Тəтiмов «Бiлiм жəне еңбек» журналының екi санын-
да жарияланған бұл мақаласында тарихи деректерге сүйене
отырып бүкiл Ресей халқының өсу қарқынын ғылыми
тұрғыда талдаған. Одан кейiн Қазақстандағы жағдайға
тоқталған. 1959 жылы 2795000 адам болған Қазақстандағы
қазақтардың санының 1979 жылы 5289300-ға жеткенiн,
осы уақыт iшiндегi қазақтардың өсу қарқынын орыстардың
өсу қарқынынан артық екенiн көрсеткен. Жəне былай де-
ген: «... Алдағы уақытта Қазақстан 40 миллион халқы бар
көп ұлтты республикаға айналады. Мұның 65-70 процентiн
Қазақстанның өзiнiң негiзгi халқы – қазақтар құрайтын бо-
лады. Бұл процесс бiздiң демографиялық өсу потенциалы-
мыз толық жүзеге асқанша жалғасады».
    «Правда» Қазақстан Жазушылар одағының апталық
газетi «Қазақ əдебиетiнде» жарияланған тағы бiр мақалаға
шүйiлген. Сөйтiп, қазақ түркiлерi санының өсуi туралы
зерттеудiң өзiн «ғылыми ұлтшылдық» ретiнде қарап, оны
«интернационализмге қайшы» деп көрсеткен. Бұл жағдай
көп балалы əйелдерге «Батыр ана» атағын берiп, орыстардың
көбеюiн қолдап келгендердiң түркi-мұсылмандардың сан
жағынан өсуiнен қалай қорқатынына куə болса керек.
158
    «Правда» газетiнiң жоғарыда аталған 1987 ж. 11
ақпандағы мақаласының шабуылына ұшыраған газеттердiң
бiрi Қазақстан комсомол ұйымының Алматыда күн сай-
ын шығып тұратын органы – «Лениншiл жас». «Правда»
бұл газеттiң 1986 ж. 3-қазандағы санында жарияланған
«Қаламмен жазылған қарумен өшпейдi» атты ұзақ мақаланы
ерекше қырына алған. Ол мақаладағы «... туған тiлiн мақтан
ету, оны таза сақтау, оның өрлеп, өсе түсуiне еңбек сiңiру
– əрбiр қазақтың, əрбiр қазақ семьясының, жүрегi қазақ
əрбiр адамның, бүкiл қауымның бiрден-бiр мiндетi... Бiз ана
тiлiмiздi ең айтқыш, ең бiлгiр, ең бай тiлдерiнiң бiрiне айнал-
дыруымыз керек. Бұл – бүгiн бiздiң, ертең – жас ұрпақтың
мiндетi» деген сөздердiң «ұлттық менмендiктiң белгiсi»
ретiнде айыптайды.
    Ал орыс тiлiнiң тазалығы жəне оны əркiмнiң оқып-
үйрену қажеттiлiгi тұрғысында ұлттық менмендiктен де
асқан орыс шовинистiгiн көрсететiн ресми нұсқаулар
Кеңестер Одағындағы барлық газеттер мен журналдарда
жиi-жиi жариялануда. Партия жиындарында айрықша тап-
сырылады. Бұл жай ұлттардың теңдiгi мен тең құқықтығы
туралы сыртқа бағытталған насихат жүргiзiп отырған
Кеңестер Одағында орыс тiлiнен басқа тiлдi мадақтаудың,
оқып-үйренудiң қажеттiлiгiн сөз етудiң өзi қылмыс болып
табылатынын тағы бiр рет көрсетiп отыр.
    «Правда» газетiнiң айрықша шабуылына ұшыраған
«Лениншiл жас» газетiнде 1986 ж. 3-қазан күнi жарық көрген
«Қаламмен жазылған қарумен өшпейдi» атты үлкен мақала
1939 жылдан коммунист партиясының мүшесi, Кеңестер
Одағы мен Қазақстанның жоғары кенесiне сайланған,
бiрқатар жоғары оқу орындарында басшылық қызметтер
атқарған, көптеген шығармалары жарияланған, кезiнде
Қазақстан Жазушылар одағының хатшысы болған, Қазақ
энциклопедиясында белгiлi ғалым деп таныстырылған,
қазақ түркiлерiнен шыққан атақты ақын əрi жазушы Əбдiлда
Тəжiбаевтың «Лениншiл жас» газетi оқушыларына сұхбат-
телефон арқылы жүргiзiлген əңгiме кезiнде жəне газет ре-
дакциясына келiп түскен оқушылар хаттарына берген жау-
аптары негiзiнде дайындалған. Аталған мақала «Лениншiл
жас» газетiнiң 1986 ж. 3-қазандағы санының бiр жарым
бетiн түгелдей алған. Газетте көрсетiлгенiндей, жазушыға
                                                           159
алғашқы сұрауды Қазақстанның Қызылорда облысынан
Шəкизада Əбдiкəрiмов қойған.
    Əдебиетте ар-намыс тақырыбының қалай игерiлгенi
туралы оның сұрауына қазақ түркi жазушысы Əбдiлда
Тəжiбаев жауап бере келiп, бұл тақырыпқа мейлiнше егжей-
тегжейлi тоқталған. Қысқаша ол былай дейдi:
    «Қазақта «ар, намыс» деген екi сөз кiлең қатар ай-
тылады. Бұл сөздер бiздiң бүкiл мақал-мəтелдерiмiзде,
ауыз əдебиетiмiздiң барлық түрлерiнде, бiздiң эпостық
ұлы дастандарымызда, барлық ақындарымыздың ерлiктi
толғауларында, əдiлдiк, билiк айтқан самғауларында, бүгiнгi
əңгiме-романдарымызда, лирика, поэмаларымызда бiздiң
адамдық жане ұлттық ой-сезiмдерiмiздiң арқауы ретiнде ай-
тылады. «Қоянды қамыс, ердi намыс өлтiредi» деген сөзден
бастап, «ар мен намыс» – бүкiл тiлiмiздiң жалауын ұстаған
сөздер.
    Ар, намыс: қазақ қана емес, барлық тiлдерде осы мағынада
туып, осы мағынада ғасырлар бойында əрбiр халықтың
дəрежесiн көрсетiп берген өлшеуiш сөз. «Мен адаммын»
дегендi арымыз дəлелдегендей, «Мен – қазақпын» дегендi де
арымызбен дəлелдеймiз. Ар – адамның айбыны, намыс оның
асынған семсерi сияқты. Екеуi бiрдей табылған жерде жеке
адамның да, тұтас бiр ұлттың да бүтiндiгi, iрiлiгi, тазалығы
бар. «Малым – жанымнын садағасы, жаным – арымның
садағасы». Арын аяқасты еткен, құлқынға сатылған адамда
намыс та жоқ. Ондайлар есепте бар, iсте жоқ, санда бар, са-
натта жоқ...»
    Қазақ түркi ақыны əрi жазушысы Əбдiлда Тəжiбаев
жас ақын Бақытжан Тобаяқовтың сұрауына орай əдебиет
саласындағы кейбiр сыншыларды ар мен мамыстың не екенiн
жете түсiнбейтiн адамдар ретiнде сипаттаған. Жезқазған
педагогикалық институты тарих пəнiмiң оқытушысы
Абат Үржановтың ана тiлiн сақтау, аялау жəне қорғау, тiл
тазалығы туралы мəселелерге байланысты қойған сұрауына
қазақ түркi ақыны əрi жазушысы Əбдiлда Тəжiбаев былай-
ша жауап қайтарды: «Əрине, халық бар жерде тiл бар. Тiл
бар жерде өнер бар. Өнер бар жерде жанкүйер бар... Əрбiр
халықтың ана тiлi – оның бақыты, оның қуанышы. Өз тiлiңдi
бiлу, өз тiлiңде ер жетiп, ел қатарына қосылу – өмiрден алған
ең үлкен сыйың. Ана тiлiңде елдiгiңдi, ерлiгiңдi жырлайсың.
160
Ана тiлiң – сенiң қоғамдық бейнең. Шыңғыс Айтматовтың
сөзiмен айтқанда, «ұлттық паспортың». Демек, туған тiлiн
мақтан ету, таза сақтау, оның өрлеп өсе түсуiне еңбек сiңiру
– əрбiр қазақ семьясының, жүрегi қазақ əрбiр адамның, бүкiл
қауымның бiрден-бiр мiндетi. Ұлт тiлдерiнiң дами беруiне
жол ашық. Совет заңы – ұлт тiлдерiнiң ұлы қорғанышы (?).
Əңгiменiң тетiгi өзiмiзде.
    Ақын əрi жазушы Əбдiлда Тəжiбаев бұдан əрi тiл туралы
былай толғайды:
           Туған тiл, аспан барда,
           Жарық барда – сен барсың.
           Өмiр барда, халық барда –
                              сен барсың.
           Дауылдар өштi қанша рет,
           Құйындар сынды қанша рет –
                              сен барсың.
           Қалалар қанша күйредi,
           Өзендер қанша құрғады –
                              сен барсың.
           Қырғындар қанша басылды,
           Жаңғырықтар ғана қалды сарыннан –
                              сен барсың.
           Күлге айналды алтын күмбездер,
           Құмға айналды темiр қарулар,
           Сен барсың! –
деймiз қуана отырып.
    Халықтың қуаты – тiлдiң қуаты. Бiз ана тiлiмiздi ең
айтқыш, ең бiлгiр, ең бай тiлдердiң бiрiне айналдыруымыз
керек. Бұл бүгiн – бiздiң, ертең – жас ұрпақтың мiндетi».
«Правда» газетiндегi мақалада «Халықтың қуаты – тiлдiң
қуаты» деген сөйлем түсiрiлген. Мұнымен «Правда» газетi
жəне орыстар қазақ түркiлерiнiң қазiр өз партия хатшысын
өздерi сайлай алмайтындай жəне тiлiн толық мағынасында
қорғай алмайтындай əлсiз екендiгiн жасырғысы келгенi ме?
    Аталмыш телефон сұхбаты кезiнде атын айтқысы келме-
ген бiр ақынның қазақ тiлiндегi кiтаптардың таралымының
соңғы жылдарда неге тұрақты түрде азайып бара жатқаны
жайлы сұрауына Əбдiлда Тəжiбаев: «қазақтардың санының
өсiмi көңiл қуантады. Мол тиражбен басылған батырлар
                                                        161
жырлары мен қисса-аңыздар кiтаптары тез сатылып кеттi.
Алайда, қазақтардың санының өсуiне қарамастан, қазақ
тiлiнде шығып жатқан кiтаптардың тиражы барған сай-
ын азаюда. Мұның себебi менi де қатты ойландыруда» деп
қынжыла жауап берген.
    «Правда» газетiнiң шабуылына арқау болған мақаладан
телефон сұхбаты кезiнде Əбдiлда Тəжiбаевқа түрлi
тақырыптарды қамтитын көп сұрақ қойылғаны белгiлi бо-
лып отыр. Ақын солардың бəрiне дерлiк жауап берген.
Бiз олардың барлығын бұл арада келтiре алмаймыз. Бiздiң
тоқталғымыз келгенi – «Лениншiл жастағы» сол мақаланың
Алматыдағы көтерiлiстен кейiн «Правда» көрсеткен жəне
орыстарға ұнамаған тұстары. «Лениншiл жас» газетiнде
жарияланған мақалаға қарағанда, тарих туралы қойылған
бiр сұрауға ақын былайша жауап берген:
    «Мен тарихқа да, тарихи тақырыпқа да жеңiл қарауға
қарсымын. Тарихи тақырыпқа шығарма жазу модаға
айналған жоқ (бұрынғы айтылған кейбiр сындар еске алы-
нуда – Ж. Қ.), ендi ғана басталып ендi ғана белең алып келе
жатқан əдебиеттегi келелi жұмысымыздың бiрi деп бiлемiн.
    Бiз, жасыратыны жоқ, соңғы жылдарға дейiн өз тарихы-
мыздан өзiмiз қашып, алысырақ қарауға, тереңiрек үңiлуге
үркiп қалған халықпыз. Бiз өзiмiз ел болғанбыз, бiздiң тiлiмiз,
мəдениетiмiз, ерлiк дастандарымыз болған деп айтуға да
сескенбеймiз. Олай сөйлеушiлерге кiнə тағатын, пəле жаба-
тын «бiлгiрлерiмiз» өзiмiзден шыққан iз... солақайларымыз
тарих ғылымына да, тарих бойынша көркем шығарма жазуға
да зиян еткен. Бiз сондай бөгесiндерден ендi ғана босанып
келемiз».
    1986 ж. 17-18-желтоқсан күндерi Алматыда болған қазақ
түркiлерiнiң көтерiлiсiнен кейiн «Правда» газетi сынаған
көп мақаланың бiрi – «Лениншiл жастағы» мақалада 17
адам қол қойып, ақын əрi жазушы Əбдiлда Тəжiбаевтың
жауап қайтаруын өтiнген хат пен оған ол кiсiнiң жауабы да
орын алған. «Правда» газетiнiң «Алматы қаласында жаңа
қазақ балабақшасының ашылуын Алматыдағы газеттер
үлкен айдармен хабарлады» деген сынына тiкелей қатысты
болғандықтан бiз төменде хатты да, оған берiлген жауапты
да сол қалпында келтiрiп отырмыз:
    «Соңғы жылдары Алматы қаласында қазақ мектептерi
мен қазақ балалар бақшалары тым тəуiр ашылып жа-
162
тыр. Бұлар негiзiнен ата-аналардың жан аямай жүгiруiнен
ғана ашылып жүр. Тиiстi орындар мен мекемелер тарапы-
нан əлi де енжарлық, салғырттық байқалуда. Кейде тiптi
əлдебiреулер қызмет бабын пайдаланып, бұған кедергi
де келтiруге тырысады. Ал мұны бiздер алдағы уақытта
қозғайтын күн тəртiбiндегi жақсы нышан деймiз. Жəне бұл
нышанның Қазақстанның тың облыстарында да күн тəртiбiне
қойылуын күтемiз. Осы туралы бiздiң əдебиет жəне өнер
қайраткерлерiмiз не ойлайды, атап айтқанда, ақын Əбдiлда
Тəжiбаев көкейiнде қандай ой бар, соны бiлсек деп едiк».
    Газеттiң сол санында жарияланған бұл хатқа Ə. Тəжiбаев
былайша жауап берiптi:
    «Алматы қаласында қазақ мектептерi мен бала-
лар бақшаларын көбейту проблемалары алдағы уақытта
ойдағыдай шешiлуi керек. Бұл манағы айтылған қазақ тiлi,
қазақ əдебиетi мəселелерiнiң болашағына да байланысты iрi
проблема. Мен мұндай мектептер мен балалар бақшалары
Қарағанды, Целиноград, (бұрынғы Ақмола), Қостанай,
Қызылжар, Көкшетау, Павлодар (ескi аты – Кереку),
Өскемен, Семей қалаларында да ашылуы керек, қазақ
мектептерiнiң жанында интернаттары да болуы керек дер
едiм».
    «Правда» газетiнiң қазақ газеттерiне жасаған жоғарыда
келтiрiлген хат пен оған ақын берген жауап айрықша аталып
өтiлiп, олар 17-18 желтоқсандағы Алматы оқиғаларының
себептерi болды деген «ұлттық менмендiктiң», «ұлттық
тұйықтыққа бейiмдiлiктiң», «ұлтшылдықты қоздыру мен
елдегi ұлттардың арасын алыстатуға тырысудың» алдын-ала
жасалған ишараты деп сипатталған.
    «Правда» газетi, жоғарыда да көрсеткенiмiздей, қазақ
мектебi мен балабақшасының ашылуын, қазақ тiлiн
жастарға оқып-үйретудiң талап етiлуiн қазақтардың 1986
ж. 17-18-желтоқсандағы көтерiлiске шығуына дем бердi
деп айыптай отырып, сонымен бiрге орыстардың қазақтарға
осы салада (оқу-ағарту саласында – Ж. Қ.) ешқандай
мүмкiндiктер жасамағанын, қазақтарды орыстандыруға
тырысқанын, қазақ мектептерiн жапқанын, ал жаңадан ашы-
латындарына кедергi болғанын, халықтың талап-тiлектерiне
қарамастан, жылдар бойына қазақ тiлiндегi кiтаптардың та-
ралымын саналы түрде азайтып келгенiн естен шығарған.
                                                      163
Мұндай шаралардың нағыз ұлтшылдықтың, яғни орыс
ұлтшылдығының дəл өзi екенiн мүлде ескермеген.
    Ашық аңғартпаса да, «Правда» газетi мен жалпы
орыстардың «Лениншiл жаста» жарияланған Əбдiлда
Тəжiбаевтың телефон сұхбатында Ахмет Яссауидiң
Түркiстан қаласындағы кешенiне байланысты сұрақтарға
берген жауабын да жақтырмағаны анық.
    «Лениншiл жас» газетiнiң жазуына қарағанда, Түркiстан
қаласындағы Қожа Ахмет Яссауи кешенiнiң ғылыми
қызметкерi Мұратбек Дүйсенбеков мынадай сұрақ қойған:
    «...Өзiңiз бiлесiз, Қожа Ахмет Яссауи мавзолейiнiң
үлкен тай қазаны болған. Сол қазанды кезiнде Ленинградқа,
Эрмитажға алып кеткен. Қазiр сонда сақтаулы. Сол қазанды
қайтадан қайтарып алуға мүмкiндiк болмас па екен? Ал егер
мүмкiндiк болмаса, оның көшiрмесiн түсiрiп алсақ та, дұрыс
болар едi. Екiншi айтайын дегенiм, 1990 жылы Түркiстан
қаласының 1500 жылдығы тойланбақ. Түркiстанның бiздер
ұшiн қандай орны бар екенiн сiз жақсы бiлесiз. Бұған
келушi саяхатшылар мен туристер қазiр өте көп. Бiз олар
келгендердiң бəрiне Түркiстан туралы музей буклетiн
ұсынамыз. Бiрақ соның өзi қазiр таусылып қалды. Осындай
буклет жасау туралы кезiнде мен Мемлекеттiк комитеттiң
председателiне де барғанмын. Бiрақ айтылған сөз айтылған
жерде ғана қалды. Əлi күнге дейiн буклет мəселесiн шеше
алмай қиналып отырмыз».
    Газетте жазылуына қарағанда бұл сұраққа қазақ ақыны
əрi жазушысы Əбдiлда Тəжiбаев былайша жауап берген:
    «Түркiстан қаласы бүкiл Орта Азия халқының есiгi
де, бесiгi де. Қожа Ахмет Яссауи мавзолейi салынғаннан
кейiн оның даңқы күллi əлемге тарап кеткен, дүние жүзiне
мəлiм. Түркiстан өлкесi – қазақ тарихының ұлы белестерiнiң
бiрi. Бұл қаланың 1500 жылдық тойын тойлауға бүкiл
жұртшылық, оның iшiнде, əсiресе, тарихшы ғалымдарымыз
ерекше əзiрленуi керек деп бiлемiн. Түркiстан – қазақ
бесiгi, ұлт шаңырағы. Сондықтан, ол туралы бейтарап айту
мүмкiн емес. Музейге қамқорлық жасау керек, жасаймыз
да. Ал ендi Ленинградтағы қазанды қайтарып алмай-ақ
қоялық. Сондықтан, өзiң айтқандай, оның көшiрмесiн алған
дұрыс. (Кейiнiрек бұл тайқазанның өз орнына оралғанынан
оқушылар хабардар ғой деп ойлаймын – Ф.Ə.) Буклет тура-
лы айтқандарың да өте орынды... »
164
    Рейтер ақпарат агенттiгi тiлшiсiнiң 1987 ж. 22-ақпанда
жергiлiктi партия жəне үкiмет қайраткерлерiмен болған
əңгiмесiнен кейiн Алматыдан берген хабарына қарағанда,
сол күндерi Алматыда өткен Қазақстан журналистерiнiң
құрылтайында «баспасөздiң жастарды өз əскери мiндеттерiн
атқаруға дайын тұруға тəрбиелеуi керектiгi» аталып
көрсетiлген. Сонымен бiрге, сол кезде сонда болған, яғни
1986 ж. 17-18-желтоқсандағы Алматы көтерiлiсiнен кейiн
екi ай өткен соң Қазақстанға баруына рұқсат етiлген Батыс
журналистерiнiң бiрi – Американың «Тайм» журналының
Мəскеудегi бюросы жетекшiсiнiң айтуына қарағанда,
Алматыдағы орыс жастары қазақ жастарына, тiптi жалпы
қазақ халқына деген дұшпандық сезiмiн ашық бiлдiретiн
көрiнедi. Олар қазақтарды «Қонаевтың кетуiне ашуланып
жүр... барлық нəрсеге өздерi еңбек етпестен ие болып келдi»
деп кiнəлапты. «Тайм» журналы тiлшiсiнiң Алматыдан
берген хабарына сəйкес, Дiнмұхаммед Ахметұлы жиi-жиi
«Қазақстан бүкiл Кеңес Одағын етпен, сүтпен, болатпен
қамтамасыз етiп отыр, есесiне өзi еш нəрсе ала алмайды» деп
айтқаны үшiн сыналған. Оның үстiне Алматыға көтерiлiстен
кейiн мол азық-түлiк апарылған. Əдеттен тыс мол да сапа-
лы азық-түлiкке қол жеткен алматылықтар кезекте тұрып,
«шiркiн, жыл сайын бiр көтерiлiс болып, осы молшылық
жалғаса берсе...» деп əзiлдейдi екен.
    Ресми орындардың осыған дейiнгi жасаған мəлiм-
демелерi бойынша Ж. А. Сəбитова есiмдi мұғалiм əйел бес
жылға («Казахстанская правда», 1987 ж. 7-қаңтар), физи-
ка факультетiнiң студентi жəне комсомол ұйымының хат-
шысы Қ. Рахметов жетi жылға («Казахстанская правда»,
1987 ж. 11-қаңтар) сотталған. Тағы да А. Омаров деген
студент жазаға тартылған. Бұлар – ресми түрде газеттер-
де жарияланған мəлiметтер. Жекелей алынған хабарларға
сəйкес, «күн сайын жүздеген адам тұтқындалған. Өлгендер
мен жараланғандардың саны да көп. Орыстарға ұнамаған
қазақ түркi қызметкерлерi мен жұмысшылары жұмыстан
шығарылуда».
    «Социалистiк Қазақстан» газетiнiң 1987 ж. 18-ақпан
күнгi санында толық текстiсi жарияланған Қазақстанның
жаңа орыс партия хатшысы Геннадий Колбиннiң Қазақстан
журналистерiнiң құрылтайында сөйлеген сөзiне қарағанда,
                                                       165
орыс коммунистерi ендi қазақтарға жалтақтайтын болған.
Мысалы, сол жиындағы сезiнде Колбин қазақ тiлiн оқып-
үйренудi жақсартудың маңызын, қазақ еместердiң де
қазақ тiлiн үйрену қажеттiгiн, балабақшалар мен мек-
тептерде, жоғары оқу орындарында қазақ тiлiн оқыту
керектiгiн атап өткен, сондай-ақ орыс тiлiнiң ролiне арнайы
тоқталған. Колбиннiң қазақ тiлi туралы сөздерi Кеңес Одағы
Коммунистiк партиясының Мəскеуде шығатын «Правда»
газетiнде жарияланған жəне қазақ газеттерiн сын нысана-
сы еткен əйгiлi мақаласында айтылғандармен салыстырыл-
са, Геннадий Колбиннiң сөзiнде шындықтың болмағаны
аңғарылар едi. 1986 ж. 17-18-желтоқсандағы қазақ түр-
кiлерiнiң көтерiлiсiнен кейiн орыс коммунистерi тазарту,
жазалау шаралары жүргiзiлетiнiн жəне мұның «интернаци-
онализм» сылтауымен бұрынғыдан да бетер орыстандыруға
қарай бағытталатынын айқын аңғартты деп санауға болады.
               (Бұл мақала 1987 ж. 2 наурызда жазылды,
                                        Ж.Қазақбаласы)

              ҚОСЫМША МƏЛIМЕТТЕР
    Қазақстан – тəуелсiз баспасөзi жəне сөз бостандығы
бар ел болмағандықтан 1986 ж. 17-18-желтоқсан күндерi
алты қалада, тiптi кейбiр басқа да елдi мекендерде өткен
ұлттық қарсыласу оқиғалары туралы жинақты мағлұмат
алу мүмкiн болмады. Сондықтан 1987 ж. 2 наурыз күнi
жазылған мақаламызда баяндалған кейбiр жайларға
қатысы бар қосымша мəлiметтердi де төменде келтiрудi
жөн көрдiк.
    1987 ж. 21 шiлде күнi Франс-пресс агенттiгiнiң (АФП-
нiң) Мəскеуден алған хабарына қарағанда «...өткен жылы
Қазақстанда болған антиорыстық оқиғалардан кейiн 1000 ми-
лиционер жұмыстан шығарылған. АФП-нiң «Казахстанская
правда» газетiне сүйене отырып көрсетуiнше, Қазақстанның
iшкi iстер жəне əдiлет (заң) министрлiктерiнiң 16000
қызметкерiнiң үстiнен тергеу басталған.
    1987 ж. 20-шiлдедегi Батыс Германияның «Франкфуртер
рундшау» газетi Мəскеудегi өзiнiң арнаулы тiлшiсi Элфие
Зиегл 1987 ж. 19. 07 күнi берген хабарды жариялады. Онда
Қазақстанның астанасы Алматыда 2000 жастың жауапқа
166
тартылғаны айтылған. Батыс Германия газетi бұл хабар-
ды Мəскеуде шығатын «Комсомольская правда» газетiнiң
растағанын жазған. Осы жайды Рейтер, АФП агенттiктерiнiң
Мəскеудегi тiлшiлерi де 1987 ж. 18-шiлдедегi хабарларында
растаған.
    1987 ж. 13-шiлде күнi АФП жəне басқа агенттiктер
Қазақстанда орыс тiлiнде шығатын «Казахстанская прав-
да» газетiне сүйене отырып, Мəскеуден алып берген ха-
барда ҚазТАГ-тың директоры Жұмағали Ысмағұлов
«идеологиялық тұрғыдан зиянды мəлiметтердi жариялауға
рұқсат бергенi үшiн» орнынан алынған жəне оның өзiнiң
Қазақстанда болған ұлттық демонстрацияларға қатысы бар
делiнген.
    1987 ж. 25-маусымдағы «Казахстанская правда»
газетi Қазақ мемлекеттiк университетiнiң бұрынғы ректо-
ры Өмiрбек Жолдасбековтың партиядан шығарылғанын
хабарлаған. Оған да «ұлтшылдық əрекеттерге көз жұма
қараған» деген айып тағылған.
    1987 ж. 8-мамырда Рейтер жəне АФП агенттiктерi
Мəскеуден Кеңестердiң ТАСС агенттiгiнiң Алматыдан алып
берген хабарына сүйене отырып мəлiмдеуiне қарағанда, 1987
ж. 30-наурыз күнi Алматы маңындағы қазақ түркiлерiнiң,
яғни мұсылмандардың Кеңсай зираты қиратылған.
Аталған агенттiктер қазақ астанасындағы қазақ зиратының
қиратылуын елеулi оқиға деп көрсеткен. Осыған орай, 1986
жылы сол Алматы қаласында болып өткен екi күндiк демон-
страцияны еске салған.
    1987 ж. 7-мамыр (Мəскеу). Рейтер агенттiгi осы күнгi
«Известия» газетiне сiлтеме жасай отырып, Қазақстанда
Дiнмұхаммед Ахметұлы Қонаевтың орнына тағайындалған
орыс Геннадий Колбинге орден берiлгенiн хабарлаған.
Осыған байланысты Рейтер агенттiгi 1986 жылғы желтоқсан
айында Қазақстанда болған көтерiлiстi жəне сол көтерiлiстiң
шығуына Колбиннiң Қазақстанға қызметке келуi себеп бол-
ғанын еске салған.
    «Москоу ньюс» (1987 ж. 28. 06). Ағылшын жəне орыс
тiлдерiнде Мəскеуде шығып тұратын бұл апталық газеттiң
1987 ж. 28-маусымдағы санының 8-бетiнде Валерий Новиков
есiмдi орыстың «Алматы ақылға келуде» атты мақаласы жа-
рияланды. Онда жəне басқа басылымдарда хабарланғандай,
                                                       167
1986 жылдың желтоқсан айындағы Қазақстан оқиғаларына
байланысты сот болған. Қайда, қашан жəне қалай болғаны
белгiсiз орыс коммунистерiнiң бұл соты Қайрат Рысқұлбеков,
Жұмадiлбек Тайжұмаев, Қайыргелдi Күзембаев, Түгелбай
Тəшенов, Ертай Көпесбаев есiмдi қазақ түркi жастары-
на түрлi жазалар берген. Өлiм жазасына кесiлген Қайрат
Рысқұлбековке байланысты Мюнхендегi Түрiк елi комитетi
өз тарапынан кейбiр бастамалар жасаған. Бұл туралы осы
еңбектiң келесi бөлiмiнде айтылған.
    1987 ж. 22-қыркүйек. «Казахстанская правда» газетi ме-
дицина докторы Дəуреннiң өкiнiш бiлдiрген мақаласын жа-
риялады. Қазақстан коммунистiк партиясының орыс тiлiндегi
органы болып табылатын бұл газеттiң көрсетуiнше ғылым
докторы Дəурен əлгi мақаласын өзiн орыс құпия қызметiнiң
өкiлдерi тұтқынға алып, жауапқа тартқаннан кейiн бiрнеше
ай бойына түрмеде жатқаннан соң жазған. Доктор Дəурен
1986 ж. желтоқсан айының 17-18 күндерi Қазақстанда болған
ұлттық демонстрацияларды қолдағандардың бiрi екен. Кейiн
жастарға жасалған зорлыққа шыдамаған. Бұған қарсы бiр
нəрсе iстеудi ойластырыпты. Сондықтан құпия мəлiмдеме
дайындап, қабырғаларға желiмдептi. Нəтижесiнде – тұтқын-
ға алынған. Кейiн милиционер оған болған оқиғалардың iшкi
сырын түсiндiрiптi-мiс. Сонан соң ол өкiнiш сезiмiн бiлдiрiп,
газетке мақала жазған. Қандай тəсiлмен, қинаудың қандай
түрiмен доктор Дəуреннiң мұндай мақала жазуды ұйғарғаны
бiзге белгiсiз, бiрақ Сталин дəуiрiнде тұтқындарды қинаудың
мейлiнше шеберi болған орыстардың əлi де сол тəжiрибесiн
ұмыта қоймағаны анық.
    1987 ж. 20-қыркүйекте Рейтер ақпарат агенттiгiнiң
Мəскеуден хабарлағанына қарағанда, Қазақстан Ком-
мунистiк партиясының орыс тiлiнде шығатын органы
«Казахстанская правда» газетi «Қазақстанда 200 000 мыл-
тықтың рұқсатсыз ұсталып келгенi анықталған, өткен 18
айда осындай рұқсатсыз ұсталып келген мылтықтармен 70-
тей қылмыс жасалған» деп жазған.
    Агенттiк осыған орай 1986 жылдың желтоқсан айында
Қазақстанда болған оқиғаларды еске алған.
    Мəскеу, Рейтер, 1987 ж. 29-тамыз.
    Орыс тiлiнде шығатын «Дружба народов» журналының
1987 ж. 9-санындағы сұхбатында Қазақстанның қазiргi
168
премьер-министрi Нұрсұлтан Назарбаев кезiнде өзiнiң
Дiнмұхаммет Ахметұлы Қонаев пен оның көмекшiсi Дүй-
сетай Бекежановтың қудалауына ұшырағанын мəлiмдеген.
Осы əңгiмесiнде Нұрсұлтан Назарбаев ретi келген бiр
сəтте Дiнмұхамед Ахметұлы Қонаев өзiнен «қазақ отан
сүйгiштiгi» туралы сұрағанын айтады. Назарбаевтың
аңғартуынша, Дiнмұхаммед Ахметұлы Қонаев бұл сұрақпен
оның бойына ұлтшылдық сезiмiн еккiсi келген. Горбачев
пен Колбинге жағынуға тырысқан Назарбаев ендi оны
өзiнiң ұлтшылдыққа қарсы екенiн көрсету үшiн пайдаланған
жəне сөзiн былайша жалғастырған: «Маған үйiңнен шықпа.
Əйелiң үйiңе тiрi оралмайды. Қызың да өледi» дегендей
қоқан-лоққы жасалды. Хаттар жазылды. Телефон соғылып
тұрды. Кезiнде өзiне осындай қоқан-лоққы жасалуына
орай кiмге шағымданғанын айтпаған Нұрсұлтан Назарбаев
Дiнмұхаммед Ахметұлы Қонаевқа «қазақ патриотымын»
деп жауап бергенiн бiлдiрген. Кiсi өз ұлты мен өз отанын
басқасынан артық сүйетiнiн жəне қорғайтынын айта алмай-
тын халге тек коммунистiк езгi, əсiресе орыс шовинизмi
жағдайында душар болмақ. Назарбаевтың сөздерi мiне,
осының типтiк үлгiсi болып табылады.
    Ағылшынның «Гардиан» газетiнiң Мəскеудегi арнау-
лы тiлшiсi Мартин Уолкердiң 1988 ж. 15 қаңтар күнi бер-
ген хабарына қарағанда, Қазақстанда орыс тiлiнде шығып
тұратын жəне Қазақстан коммунистiк органы болып та-
былатын «Казахстанская правда» газетi 1986 ж. 17 – 18
желтоқсан күндерi Қазақстанда болған оқиғалар жайын-
да «коммунистiк партия мен КГБ ұйымдастырған жоғары
деңгейлi тексерудiң қорытындысы шығарылды» деп жазған.
Газет сондай-ақ – Қазақстан коммунистiк партиясының
бұрынғы қазақ бiрiншi хатшысы Дiнмұхаммед Ахметұлы
Қонаев орнынан алынғаннан кейiн Қазақстанның орыс тек-
тес жаңа бiрiншi хатшысының оны қорғаған 1800 милиция
қызметкерiн, 18 прокурорды, 184 судьяны жұмыстан босату
жайында бұйрық бергенiн бiлдiрген.
    Сол «Гардиан» газетiнiң тағы да «Казахстанская прав-
да» газетiне сiлтеме жасай отырып хабарлауынша, орыс
коммунистерiнiң өздерi жылдар бойына жасап келген
адамшылықтан тыс бiр қылмысын Дiнмұхаммед Ахметұлы
Қонаевқа аударған. Қонаев пен оның жақтастарын өздерiне
                                                    169
қарсы келген адамдарды психиатриалық ауруханаларға
жатқызды деп кiнəлаған. Ал Москва мен Ленинградта т.б.
орыс қалаларында бұл сияқты қылмыстың қаншама жылдар-
дан берi орын алғаны белгiлi. Тiптi халықаралық деңгейдегi
жиындарда да қаралған. Бiрақ орыстар мұны бұған дейiн
мойындамай келдi. Ендi ғана мойындап отыр. Өйткенi,
Қазақстан коммунистерi ондай қылмысты Мəскеуден үлгi
ала отырып жасаған.
    Аталған газет сондай-ақ қазақ түркi студенттерiнiң де-
монстрациясына байланысты қылмысты деп табылып, 19
профессор, декан жəне басқа факультет басшыларының
тұтқынға алынғанын хабарлаған. Ағылшын газетi тағы
да сол «Казахстанская правдаға» сiлтеме жасай отырып
жазғанына қарағанда, Қазақстанның «Шымкент облысы
партия ұйымының бiрiншi хатшысы мен басқа үш облыстың
бiрiншi хатшысы, өзге екi облыстың хатшысы жəне көптеген
сондай жоғары дəрежелi партия ұйымдарының басшылары
қылмысты деп табылған».
    Сол газет бұған қоса «заңсыз пайдаланылып келген 14000
қарудың жиналып алынғаны, мемлекет қарамағындағы мал-
мен бiрге 1500 000 бас жекеше малының бағылып келгенi
анықталғанын» көрсеткен, сондай-ақ қылмыскерлерден
жаза ретiнде 5 000 000 сом ақшаның өндiрiлгенiн, ал
10000 адамның экономикалық тұрғыдан қылмысты деп
табылғанын жазған.
    Алайда, «Казахстанская правда» газетi, егер көрсетiлген
қылмыстар рас болса, бұған жауаптылардың 70 жылдық
коммунистiк тəрбие қалыптастырған адамдар екенiн, ал бұл
жағдайдың, мұндай қылмыстың тек коммунистiк системада
ғана орын алатынын айтпаған.

       Өлiм жазасына кесiлген қазақ түркi жасы
          туралы мəлiмдеме жариялағандар
               МАЖАРЛАР (ВЕНГРЛЕР)
   АП ақпарат агенттiгiнiң 1987 ж. 20-шiлдеде Австрияның
астанасы Венадан хабарлағанына қарағанда, орыстар
өлiм жазасына кескен қазақ түркi жасына байланысты
Мажарстанда (Венгрияда) 41 (қырық бiр) адам қол қойған
мəлiмдеме жарияланған. Венгр зиялысы Миклош Харацти
170
Будапештен телефон арқылы Венадағы АП агенттiгiнiң
тiлшiсiне 41 венгр қол қойған бұл мəлiмдемеде Кеңес Одағы
Жоғары Кеңесiнiң төрағасы Андрей Громыкодан өлiм жа-
засына кесiлген қазақ түркi жасы Қайрат Рысқұлбековке
кешiрiм жасалуы талап етiлгенiн айтқан. Мұндай өтiнiштiң
жүзеге асуы венгр халқын қуанышқа бөлейтiнi жазылған.
41 адамның қолы бар мажар мəлiмдемесi заказды хат
түрiнде Будапештегi Кеңес елшiлiгiне де жiберiлген. Бұл
мəлiмдемеге Венгрияның Георгий Конрад, Ласло Раик,
Габор Демски, Янош Кыц жəне Гаспар Миклош Тамаш
сияқты белгiлi жазушылары қол қойған.
                         ЧЕХТАР
    АФП агенттiгiнiң жəне басқа ақпарат құралдарының
көрсетуiнше, Чехословакияның адам хұқықтарын қорғау
жөнiндегi «Хартия – 77» атты тобы да өлiм жазасына
кесiлген қазақ түркi жасы Қайрат Рысқұлбековке байла-
нысты мəлiмдеме жариялаған. Чех-мəлiмдемесi 1987 ж.
5. 08 күнi Батыс агенттiктерi тiлшiлерiне де таратылған.
Қазақ түркi жасының өлтiрiлмеуi талап етiлген мəлiмдеме
Прагадағы Кеңес елшiлiгiне Юрий Сабата есiмдi адаммен
жiберiлген. Бiрақ есiмi аталған бұл кiсiнi жолда милиция
ұстаған жəне мəлiмдеме текстiн тартып алған.
    Чехословакияда жарияланған мəлiмдемеге iшiнде
бұрынғы сыртқы iстер министрi X. Хнеупек бар 77 адам қол
қойған.
                       ПОЛЯКТАР
    Орыстар өлiм жазасына ұйғарған қазақ түркi жасы
Қайрат Рысқұлбековтi босату жайында Польшада екi рет
мəлiмдеме жарияланған. Оларға байланысты Мюнхендегi
Түрiкелi комитетi кейбiр iстер атқарады. Мысалы, Анкарада
шығатын «Иени форум» журналында төмендегi мəлiмдеменi
жариялады.
       Өлiм жазасына кесiлген қазақ түркi жасы
   Өткен 1986 жылдың желтоқсан айының 17 – 18 күндерi
Қазақстанның астанасы Алматыда қазақ түркi студенттерiнiң
ұлттық көтерiлiсi болды. Қазақ түркi студенттерiнiң бұл
көтерiлiсiне кеседегi суды тасытқан соңғы тамшы ретiнде
                                                     171
Қазақстан коммунистiк партиясының бiрiншi хатшысы қазақ
Дiнмұхаммед Ахметұлы Қонаевтың қызметiнен босатылып,
оның орнына орыс Геннадий Колбиннiң тағайындалуы се-
беп болған едi.
    Түрлi ақпарат құралдары қазақ түркi студенттерiнiң
жоғарыдағы аталған ұлттық көтерiлiсіне «300 000»,
«10000» адам қатысқанын, оны басу үшiн орыстардың
Алматыға 70000 солдат апарғанын» жəне «өлгендердiң
көп, жараланғандардың жүздеген» мөлшерде болғанын ха-
барлады. Алматыға барған Батыс елдерi журналистерiнiң
сұрақтарына жауап бере келiп, Қазақстан үкiметiнiң төрағасы
Нұрсұлтан Назарбаев «көтерiлiске 3000 адам қатысты. Екi
кiсi өлдi. Екi жүз адам жараланды» деп көрсеттi.
    Кеңес баспасөзiнде жарияланған мəлiметтердiң негiзiнде,
Батыс елдерiнiң Мəскеудегi ақпарат агенттiктерiнiң 1987 ж.
19. 06 күнi берген хабарына сəйкес, қазақ түркi студенттерiнiң
ұлттық көтерiлiсiне қатынасқан архитектура институтының
студентi Қайрат Рысқұлбеков өлiм жазасына кесiлген. Е. Кө-
песбаев, Т. Тайжұмаев есiмдi басқа екi студент он бес жəне
бес жылға сотталған Т. Тəшенов деген ағаш шеберi мен
Қ.Күзембаев есiмдi электрмен дəнекерлеушiге он бес жəне
он төрт жылдан берiлген.
    Түрлi ақпарат құралдарының бiлдiруiнше жəне арнайы
алған хабарымызға сəйкес, студенттер көтерiлiсiнен кейiн
Қазақстанда қазақ түркiлерi жаппай тұтқындау, жұмыстан
немесе оқудан шығару сияқты жалпылама тазарту шарала-
рына душар болған. «... жүздеген, тiптi мыңдаған адамның
тағдыры белгiсiз... »
    «Қазақстан – қазақтардiкi!», «Бiрiккен Ұлттар Ұйымына
жеке мүше болу хұқығын талап етемiз!», «Қазақстанға
дербестiк берiлсiн!» «Колбин, Ресейге қайт!» деген сияқты
ұрандар ала жүрiп, демонстрация ұйымдастырған сту-
денттерге мұндай ауыр жаза берiлуiне АЗАТ ДҮНИЕДЕГI
АДАМ ХҰҚЫҚТАРЫН ҚОРҒАУШЫЛАР ретiнде өмiр
сүрiп отырған түрлi ұйымдар мен қоғамдар, баспасөз үнсiз
əрi селқос қалып отыр. Азат дүниедегi осындай үнсiздiктi
бұзуға жəне ондағыларды оятуға Польша əрекет жасады.
    Рейтер мен АП агенттiктерiнiң 1987 ж. 29. 06 күнi
Варшавадан берген хабарына қарағанда, Польшадағы
«Бостандық жəне бейбiтшiлiк үшiн күрес ұйымы» 1987 ж.
172
26. 06, жұма күнi Варшавадағы Кеңес Одағы елшiлiгi ар-
қылы Михаил Горбачевқа хат жолдаған. 1987 ж. 29. 06,
дүйсенбi күнi Рейтер мен АП агенттiктерi тiлшiлерiне бұл
орайда мəлiмдеме таратқан Польшаның «Бостандық жəне
бейбiтшiлiк үшiн күрес ұйымы» басшыларының бiрi Ясек
Чапутович «Қазақ студентiнiң өлiм жазасына кесiлуi дұрыс
емес, үкiм өзгертiлуi тиiс екендiгiн» өздерiнiң Михаил
Горбачевтiң есiне салғанын айтты. Польшаның «Бостандық
жəне бейбiтшiлiк үшiн күрес ұйымының» басшысы
аталған хатта азат дүниедегi жəне Батыстағы бостандық
пен бейбiтшiлiк сүйгiш жандардың бəрiне өздерiнiң осы
орайдағы үнiн жеткiзгенiн баяндады.
    Польшаның батысындағы Познань қаласындағы
бостандық сүйер кiсiлердiң де өз бетiнше адамдардың
қолын жинап, қазақ студентiнiң өлiм жазасына кесiлуiнiң
дұрыс еместiгiн көрсеткенi де белгiлi болып отыр. Көп
адам қол қойып, қазақ студентiн өлiм жазасына кескен
үкiмнiң өзгертiлуiн өтiнген басқа бiр хат Познаньдағы кеңес
консульдығына тапсырылған.
    Адамгершiлiк, бостандық сүйгiштiк жəне шынайы
бейбiтшiлiк атынан қазақ түркi студенттерiнiң проблема-
сын қолдаған, азат дүниедегiлерге жəне Батыстағыларға осы
орайдағы өздерiнiң жан даусын жеткiзген польшалықтарға
бүкiл Түрiкелi комитетi болып алғыс айтамыз. Шынайы
бостандық пен бейбiтшiлiктiң не екенiн тек басына iс
түскендер ғана бiледi.
    Осыған байланысты шынайы бостандық пен бейбiтшiлiктi
жақтаушылардың барлығын польшалықтардың азат дүние
мен Батысқа арнаған үндеуiне қосылуға шақырамыз.
Түркiстанды жəне орыстандыру қаупiне ерекше ұшырап
отырған оның Қазақстан бөлiгiндегi ауыр жағдайды, əсiресе,
Түркиядағы ұйымдар мен баспасөздiң есiне салғымыз келедi.
    Түрiкелi комитетi, Мюнхен, Батыс Алмания (Германия)
    Қазақ түркi жасы Қайрат Рысқұлбековтi өлiмнен құтқару
мақсатымен польшалықтар жариялаған екiншi мəлiмдемеге
70 (жетпiс) адам қол қойған. Лех Валенса бастаған 70 адам
қол қойған бұл мəлiмдеменi тарихи құжат ретiнде қабылдап,
бiз төменде оның ағылшын тiлiндегi толық текстiсiн келтiрiп
отырмыз. (Ағылшын тiлiнен аударған Е. Берiкбол)
                                                       173
                      ССРО Жоғарғы Кеңесiне поляктың
                70 көрнектi өкiлдерiнiң Қ. Рысқұлбековке
                                 кешiрiм берiлу жөнiндегi
                                      үндеуi, 6 июль 1987.
    Жоғарғы Кеңес президиумына жолданған бұл ашық
үндеу Варшавада 1987 жылдың 6-шы июнiмен белгiленген.
    1987 жылдың 19 июнь күнi Польша Пресс Агенттiгiнiң
Москвадағы тiлшiсi «Казахстанская правда» газетiне
сүйене отырып, 1986 жылғы 17-18 желтоқсанда болып
өткен оқиғаларға қатысы бар адамдарға Алматыда сот үкiмi
шығарылғандығы жөнiнде хабарлады. Бұл оқиғалардың си-
паты мен алғашқы тергеу жөнiнде мағлұматымыз жеткiлiктi
болмаса да, бiз Алматы архитектура институтының 1-шi
курс студентi Қайрат Рысқұлбековке шығарылған өлiм жаза-
сы деген үкiмге байланысты алаңдап, қатерлi беймаза сезiм
кешiп отырмыз. Өлiм жазасы – ең соңғы жəне қайрылмас
кесiм ғой. Жазаның мұндай түрi əлi қолданылатын елдердiң
өзiнде де қатал үкiм сотталушы қоғамдық тұрғыдан ақталуы
мүмкiн емес деп есептелген жағдайда ғана жүзеге асыры-
лады. 18 жастағы балаға мұндай жазаның қолданылуы,
оны Советтiк академиялық заң жүйесiнiң мақұлдауы – бiз
үшiн ақылға сыймас iс. Бұл – тым асығыс, əрi моральдық
азғын үкiм болып табылады. Бiз кейбiр үкiмдердiң белгiлi
есеппен, ең үлкен ескерту шарасы ретiнде қолданылатынын
бiлемiз. Алайда бұл, жағдаят кiсiнi қыршынынан қиюға
сылтау бола алмайды деп санаймыз. Польша бiрталай
уақыт бойы көше бүлiктерiнiң көрiнiсiне куə болды. 1956
жылы Познаньда екi жақтан: демонстрацияға шыққандар
қатарынан да, қауiпсiздiк күштерi жағынан да бiрталай
жан қазаға ұшырады. Бiрақ осы оқиғаларға байланы-
сты iс қаралып, үкiмдер шығарылған кезде жаппай бас
көтерулер кезiнде көптеген iс-қимылдардың делебе қозған
жағдайда көрiнiс табатыны, сондықтан көпшiлiк iшiндегi
жекелердiң жауапкершiлiгi азайтылуға тиiстiлiгi туралы
социологтардың пiкiрлерi ескерiлiп, ешкiм де өлiм жазасыңа
кесiлмеген болатын. Сонымен қатар, көп кiсi қатысты iстердi
шындық негiзiнде тексерудiң толып жатқан қиындықтары
бар. Қатты эмоциялық толқыныс жəне апай-топай үстiнде
өтетiн жағдаяттар жөнiндегi естелiктердiң шындыққа жана-
са бермейтiнi де белгiлi.
174
   ССРО Жоғарғы Кеңесiнен бұл iске байланысты жоғарыда
аталған жалпы адамзаттық тұрғыларды ескерiп, һəм дұрыс
пайдалана отырып, өлiм жазасының өзгертiлуiн өтiнемiз.
   Қол қойғандар:
        Лех Валенса
        Збигнев Ромашевски – физик
        Ян Яозер Липски – жазушы
        Чн Киелановски – биолог
        Зофия Стефановска – əдебиет тарихшысы
        Стефан Старчевски – филолог
        Яцек Федорович – суретшi
        Яцек Тэйлор – юрист
        Иежи Ястжембовски – журналист
        Анна Шанявска
        Ева Кулик
        Ян Зиея əкей
        Северин Яворски – металлург
        Владислав Сила-Новски – юрист
        Бронислав Дембовски əкей
        Богумила Янас
        Бжегож Яшунски – журналист
        Магдалена Богута – генетик
        Адам Михник – тарихшы
        Богдан Борусевич – тарихшы
        Зофия Ромашевска – физик
        Владислав Фразиниук – шопыр
        Хелена Комаровска – журналист
        Кжижноф Сливински – журналист
        Ян Стжелецки – социолог
        Ядвига Стжелецка – физиолог
        Анджей Словик – шопыр
        Стефан Братковски – журналист
        Эдвард Венде – юрист
        Анджей Браун – жазушы
        Ханна Крал – репортер
        Халина Миколайска – актриса
        Иежи С. Сито – жазушы
        Мариан Брандис – жазушы
        Кристина Ласкович – өнер зерттеушiсi
        Лех Димарски – жазушы
        Анжела Стейнсбергова – юрист
                                                  175
          Кзеслав Садловски əкей
          Ева Томашевска – физик
          Клеменс Шанявски – философ
          Анджей Стелмаховски – юрист
          Хенрик Янковски əкей
          Марцин Пжибилович – инженер
          Кристина Захватович – жобалаушы
          Анжей Вайда – кинорежиссер
          Кжиштоф Волицки – журналист
          Мацией Янковски
          Александр Пивонски – металлург
          Ян Сикорски əкей
          Збигнев Янас – техник
          Зофия Куратовска – физик
          Гжегож Богута – биофизик
          Яцек Курон
          Алина Пиенковска – тəрбиешi
          Мацией Иловиецки – журналист
          Ян Виниецки – экономист
          Томаш Яструн – жазушы
          Яцек Москва – журналист
          Артур Миедзижецки – жазушы
          Януш Клековски – музыкант
          Иежи Кропивницки – экономист
          Гжегож Палка – инженер
          Зенобия Кита – филолог
          Людвика Вуиец – физик
          Елжбиета Иеджейук – математик
          Ева Бербериуш – журналист
          Збигнев Буяк
          Тадеуш Иединак – шахтер
          Хенрик Вуиек – физик
          Януш Палубицки – тарихшы
                      НЕМIСТЕР
   Батыс Германиянын «Ди Вельт» газетiнiң 1987 ж.
25. 08 күнгi санында жəне агенттiктер хабарларында
көрсетiлгенiндей, Батыс Германияның еңбек министрi
Норберт Блюм орыстардың өлiм жазасына үкiм еткен казақ
түркi жасы Қайрат Рысқұлбеков туралы Батыс Германияның
176
сыртқы iстер министрi Ганс Дитрих Геншерге хат жолдап,
оны құтқаруға күш салуын өтiнген. Еңбек министрi Норберт
Блюм бұған қосымша Франкфурт қаласындағы Халықаралық
адам құқықтарын қорғау қоғамының өзiне осыған байланы-
сты өтiнiш хат жолдағанын да айтты. (Бұл коғамға Түрiкелi
комитетi тарапынан осы жайында ескергiлген болатын.
Толық мағлұмат – алдағы беттерде).
   Бонн, 1987 ж. 31. 08. Батыс Германияның (үкiмет басын-
дағы) Христиандық-демократиялық партиясының жастар
бөлiмiнiң төрағасы Христоф Борхер Кеңес Одағына үндеу
жолдап, қазақ түркi студентi Қайрат Рысқұлбековке берiлген
өлiм жазасының орындалмауын талап еткенiн мəлiмдедi.
   Бонн, 1987 ж. 18. 08. Батыс Германияның Сыртқы iстер
министрiнiң орынбасары Хельмут Шафер Мəскеудегi
Батыс Германия елшiсiнiң Кеңес Одағы Сыртқы iстер
министрлiгiнде болып, қазақ түркi студентi Қайрат
Рысқұлбековтiң өлтiрiлмеуiн талап еткенiн хабарлады. Батыс
Германия үкiметi сондай-ақ халықаралық қоғамдардың
бақылаушыларының Қазақстан астанасы Алматыға барып,
дербес түрде мəлiмет жинауына рұқсат берiлуiн талап ет-
кен. Хельмут Шафердiң айтуынша, Ресей Сыртқы iстер
министрлiгi Батыс Германия талаптарының тиiстi орындарға
жеткiзiлетiнi жайында уəде берген.
   Тағы да Батыс Германия Сыртқы iстер министрiнiң
орынбасары Хельмуг Шафердiң бiлдiруiнше, «сыртқы iстер
министрлiгi қол жеткiзген мəлiметтер Рысқұлбековтiң əлi
өлтiрiлмегенiн, Шығыс Германия Коммунистiк партиясының
органы «Нойес Дочланд» газетiнде 1987 ж. 25.06 күнi
жарияланған Рысқұлбековтiң өлтiрiлгенi туралы хабардың
жалған екенiн дəлелдейдi». Бұл мағлұматты Хельмут Шафер
жазбаша түрде Батыс Германия парламентiне тапсырған.
   Бонн, 1987 ж. 8. 10. ДПА агенттiгi Батыс Германияның
үкiмет басындағы Христиандық-демократиялық партиясы-
нан сайланған депутат Вильфред Боемнiң Батыс Германия
Сыртқы iстер министрiнiң орынбасары Хельмут Шафердiң
көрсетуiне сəйкес, Қайрат Рысқұлбековтiң əлi өлтiрiлмегенiн
мəлiмдегенiн хабарлады. Депутаттың мұнымен қатар, «оның
(Қайрат Рысқұлбековтiң – Ф. Ə.) құтқарылуы үшiн Батыс
Германияның түрлi топтары мен жекелеген адамдары əрекет
етуде» дегенiн агенттiк айрықша атап көрсеткен.
                                                       177
                       АМЕРИКАДА
    Американың президентi Рональд Рейган өзiнiң 1987 ж.
19-шiлде күнi Езiлушi ұлттар аптасына байланысты
жариялаған мəлiмдемесiнде 1986 жылы адам құқықтары
жəне тəуелсiздiк үшiн күрескен халықтарды санай келiп,
олардың қатарында қазақтарды ерекше атап көрсеткен.
    Американың Нью-Йорк қаласындағы «Фридом хаус»
ұйымы 1987 ж. 3.08 күнi Кеңес одағы коммунистiк партия-
сының бас хатшысы Михаил С. Горбачев пен бас проку-
рор Александр Рекунковқа телеграмма жолдап, Қайрат
Рысқұлбековтiң өлiм жазасына үкiм етiлуiнiң дұрыс емес
екендiгiн мəлiмдеген. Бұл ұйым орыс лидерлерiне жолдаған
өзiнiң екi телеграммасының бiр-бiр данасын жəне төмендегi
ағылшын тiлiндегi хат текстiсiн Түрiкелi комитетiнiң
президентi Ысмайыл Пынарға жiберген.
    08. 03. 87. 15. 50
    Фридом хаус
    Шығыс 21-шi көше
    Нью-Йорк 10010

    Бұл төмендегi мəлiмдеменiң расталған көшiрмесi:
    Бас хатшы Михаил С. Горбачевқа
    Кремль
    Мəскеу (Кеңестер Одағы)
    Бiз өткен жылы Алматыда болып өткен демонстрация
кезiнде милицияның қосымша қызметкерiн өлтiрдi деген
айып тағылған Қайрат Рысқұлбековтiң iсi бойынша ресми
хабарларды қарастырдық. Бұл iс бойынша мəлiм болған
жағдайлар кесiлуге тиiс үкiмнiң өлiм жазасынан əлдеқайда
жұмсақ болуы керектiгiн айғақтайды деп есептеймiз.
Жiгiттiң жас екендiгi жəне өлтiрiлу актiсi демонстрация
кезiнде болыпты-мыс деген фактiнiң өзi-ақ жағдаяттың басқа
да көптеген адамдар қатысып, қызбалықпен жасалғандығын
көрсетедi. Басшылыққа алынуға тиiстi бұл мəселелер кесiмдi
үкiм өлiм жазасынан əлдеқайда жұмсақ болуы керектiгiн
дəлелдейдi. Бұл iс бойынша Сiз үлкен жанашырлық бiлдi-
ресiз деп үмiттенемiз.
178
   «Фридом хаус»
   Фридом хаус 48
   Шығыс 21-шi көше
   Нью-Йорк 10010
   Бүкiл əлемнiң Азаттық қорғаушылары.

                Құрметтi Пынар мырза!
    «Фридом хаустың» Қайрат Рысқұлбековты қолдап, Бас
Хатшы Горбачев жəне Бас Прокурор Рекунковтардың аты-
на кеше жолдаған екi телеграммасының көшiрмесiн жiберiп
отырмыз. Қайрат Рысқұлбековтың тағдыры қатыгез түйiнсiз
шешiледi деп бiз де үмiттенемiз.
                           Шын көңiлден Элизабет Летчер.

                      ТҮРКИЯДА
    Польшамен, Чехословакиямен, Венгриямен жəне Батыс
Германиямен салыстырар болсақ, Түркиядағы ресми жəне
ресми емес ұйымдар мен қоғамдардың қазақ түркi студентiн
құтқару үшiн пəлендей əрекет жасамағаны аңғарылады.
Ал Батыс Германияның Мюнхен қаласында орналасқан
Түрiкелi комитетi Түркия баспасөзi мен басқа да ұйымдарына
жеткiлiктi материал жiберген болатын. Түрiкелi комитетi
таратқан ондай мағлүмат пен мəлiмдемелердiң кейбiреуi
Анкарада шығатын «Иени форум» («Жаңа форум» – ауд.),
«Янқы» («Жаңғырық»), «Əзербайжан» жəне Ыстамбұлда
шығатын «Иени Баты Тракия» («Жаңа батыс Тракия»)
сияқты журналдарда басылды.
    Түркиядағы күнделiктi газеттерде Қазақстандағы
1986 жылғы демонстрацияларға байланысты жарияланған
маңызды мақалалардың кейбiреулерi мыналар:
    Эргүн Гөзө. Қазақстан орыстардiкi емес, қазақтардiкi
(«Тəржүман» газетi – 1987 ж. 11. 01.):
    Нұри Эсин. Қазақстан оқиғалары – Ресейдегi ұлттық
қарсыласудың алғашқы көрiнiсi («Гүнайдын» газетi – 1987 ж.
17 – 01.):
    Жошкун Кыржа. Кеңестiк Ресейдегi түркiлер
(«Хұррийэт» газетi – 1987 ж. 30. 12):
                                                      179
    Иылмаз Қзтұна. Қазақстан оқиғалары («Тəржүман»
газетi – 1986 ж. 23. 12):
    Зафэр Атай. Көтерiлiс («Тəржүман» газетi – 1987 ж.
23.12).
    1986 жылдың желтоқсан айында Қазақстанда болған
оқиғалар туралы Түркиядағы кейбiр журналдарда да мақала
жарияланды. Мысалы, Анкарада шығатын «Иени форум»
журналының 1987 ж. ақпандағы 178-санында «Түркiлердi
жоқ етуге бағытталған болгар-орыс ынтымақтастығы» жəне
«Қазақ патриоттарының ұрандары» атты мақалалар жарық
көрдi.
    Ыстамбұлда шығып тұратын «Түрiк əлемi бойынша зерт-
теулер» журналының 1987 ж. сəуiрдегi 47-санында басылған
Хасен Өралтайдың «Қазақстан – қазақтардiкi» деп аталған
18 беттiк мақаласында Қазақстандағы желтоқсан оқиғалары
туралы назар аударарлық мол мағлұмат берiлген.
            ҚАЗАҚСТАН ОҚИҒАЛАРЫНА
             АРНАЛҒАН СИМПОЗИУМ
    1986 жылдың 17 – 18 желтоқсан күндерi Қазақстанның
алты iрi, т.б. кiшiгiрiм қалаларында қазақ түркi жастары
ұйымдастырған орыс езгiсiне қарсы демонстрацияларға
байланысты 9-мамыр күнi Ыстамбұлдағы журналистер
қоғамының конференц-залында симпозиум өткiзiлдi.
    Көптеген белгiлi адамдар қатысқан «Қазақстандағы
соңғы оқиғалар» атты бұл симпозиумды Ыстамбұлдағы
Шығыс Түркiстан эмигранттарының одағы ұйымдастырды.
    Шығыс Түркiстан эмигранттарының одағы ұйымдастыр-
ған бұл симпозиум туралы түрiк баспасөзiнде оған оң баға
берген бiршама мақала жарияланды.
    Мысалы, апталық «Иени дүшүнжэ» («Жаңа көзқарас» –
ауд.) газетi өзiнiң 1987 ж. 15. 06-дағы санында осы
симпозиумдағы баяндамаларға, сөйленген сөздерге кеңiнен
орын берген. Симпозиумда ғылым қайраткерлерi, жур-
налистер мен отставкадағы жоғары дəрежелi офицерлер
шығып сөйлеп, Мехмет Əли Биранд есiмдi журналистiң
Қазақстандағы оқиғаларға баға берген мақаласындағы
пiкiрлерiнiң қате екендiгiн аңғартты.
    1987 ж. 12.05 күнгi «Миллийет» («Ұлт») газетiнде
Қазақстанға арналған сол симпозиумда отставкадағы ге-
нерал Сами Қарамысыр мен профессор, ғылым докторы
Нэжмэддин Хажыэминоғуның сөйлеген сөздерi басылған.
    1987 ж. 11. 05-дағы «Иени нəсил» («Жаңа ұрпақ») газетi
де Шығыс Түркiстан эмигранттарының одағы Ыстамбұлда
Қазақстандағы көтерiлiске байланысты ұйымдастырған
симпозиумның материалдарынан кеңiнен орын бере келiп,
осы симпозиумда сөйленген сөздердiң бəрiнiң қысқаша
мазмұнын жариялаған. Қазақ түркiлерiнiң бұл қозғалысы
орыс езгiсiне қарсыласу екенiн атап көрсеткен.
    1987 ж. 11.05 күнгi «Сон һавадис» («Соңғы хабар-
лар») газетi де аталмыш симпозиумды кеңiнен жазған.
Суреттерiмен қатар газет симпозиумға қатысқандардың
аты-жөндерiн де толық хабарлаған. «Қазақстан оқиғалары –
орыстарға қарсы көтерiлiс» деген тақырыппен газет
ғылым докторы Реха Оғыз Түрiкқанның сөзiнен үзiндiлер
басқан.
                                                      181
    Шығыс Түркiстан эмигранттарының одағы Ыстамбұлда
өткiзген «Қазақстандағы соңғы оқиғалар» атты симпозиумға
1987 ж. 10. 05-дағы «Түркия» газетi де орын берген. Бұл
тақырып 1987 ж. 11. 05 күнгi «Тəржүман» («Түсiнiктемешi»)
газетiнде де (суреттерiмен қоса) орын алған.
    Ыстамбұлда Шығыс Түркiстан эмигранттарының
одағы ұйымдастырған Қазақстандағы көтерiлiс жайындағы
симпозиумға Шығыс Түркiстан эмигранттары (ШТЭО)
одағының баспасөз органы болып табылатын «Доғу
Түркiстан» («Шығыс Түркiстан») атты басылымның
алғашқы санында да кең орын берiлген. Бұл орайда ШТЭО-
ның баспасөз органы «...Германиядағы Түрiкелi комитетi
жариялаған мəлiмдемеде қазақ атымен байланысты одақтар
мен қорлардың Қазақстандағы көтерiлiске байланысты
пəлендей əрекет жасамағаны айтылған...» деп көрсеттi.
    Кей сөздерiнде «Қазақшыл» болып көрiнгендердiң
Қазақстандағы оқиғаларға байланысты үнсiз қалғанына,
қолға алынған шараларға қатыспағанына, тiптi кедергi
болғанына Түрiкелi комитетiнiң мүшелерi өз мəлiмдемесiнде
жиренiшпен қарсылық бiлдiргенi «Түрiк жұрты»
журналының 1987 жылғы 8-санында жарық көрген Махмұт
Алашбектiң «Қазақстандағы көтерiлiс» атты мақаласында
да айтылған болатын. Мақала авторы былай дейдi:
    «Азат дүниедегi саны ондаған мыңнан астам қазақ
түркiлерi Қазақстан оқиғаларына байланысты өздерiнiң
ағайындық борышын орындай алмады. Эмиграциядағы қазақ
түркiлерiне арнап КГБ ұйымдастырған Кеңестiк насихат
жүргiзушi «Бiздiң отан» (қазiргi «Қазақстан» – ауд.) қоғамы
оларды азат дүниедегi қазақтарды енжарлыққа тəрбиелеуде
едəуiр табыстарға жеткен сияқты. «Бiздiң Отан» (қазiргi
«Шалқар» – ауд.) атты газет те азат дүниедегi қазақтардың
арасына əлi күнге дейiн өте жүйелi түрде таратылып отыр.
    Федеративтiк Германиядағы қазақ түркiлерiнiң ұйымы
болып табылатын Түрiкелi комитетi желтоқсан оқиғаларын
əлемге əйгiлеуде едəуiр табыстарға қол жеткiзгенiмен, оның
Кеңестерге қарсы қызметi тар көлемде қалып қойды... »
    Шығыс Тұркiстан эмигранттары одағының органы
«Шығыс Түркiстан» газетiнде жəне «Түрiк жұрты» журна-
лында жарық көрген Махмұт Алашбектiң мақаласындағы
мəлiмдеменi тарихи құжат жəне сабақ боларлық мəндi мате-
182
риал деп қарап, оны төменде еш өзгерiссiз жариялап отыр-
мыз. Мəлiмдемеде былай делiнген:
                ҰЯЛМАҒАНДАР ҰЯЛСЫН!
    1986 жылдың желтоқсан айының 17-18-i, сəрсенбi жəне
бейсенбi күндерi Қазақстанның астанасы Алматыда қазақ
студенттерiнiң орыстарға қарсы демонстрациясы бол-
ды. Түрлi деректерге сəйкес студенттер ұйымдастырған
бұл демонстрацияға 10 000 (он мың) төңiректегi елдi ме-
кендерден келген 300 000 адам қатысқан, өлгендер мен
жараланғандар көп көрiнедi.
    Алғашқы кезде-ақ (қазақ басшыларынан) 1000 адам
тұтқынға алынған. Демонстрацияны басу үшiн 70000 (жетпiс
мың) орыс солдаты жiберiлген. Орыстардың көрсетуiнше,
демонстрацияның шығуына «ұлтшылдық» себеп болыпты.
Ал Батыс баспасөзi дiни жəне ұлттық сезiмдер қазақтарды
күреске рухтандырды деп түсiндiрдi.
    Демонстрацияға қатысқан қазақтар: «Қазақстан –
қазақтардiкi!», «Дербестiк, өзiмiздi өзiмiз басқару хұқығы
берiлуiн талап етемiз!», «Бiрiккен Ұлттар Ұйымына мүше
болу хұқығын талап етемiз!», «Америка – бiзбен бiрге, Ресей –
бiзге қарсы», «Орыстар, Ресейге қайтыңдар!» деп ұран
салған.
    Қысқы суықта мыңдаған қазақ түрмеге отырғызылып,
шəйiт болғандардың ата-аналары жас орнына көзден қан
ағызып жатқанда, ал əлем баспасөзi тек ұлтшыл қазақтар
туралы жазып жатқанда, «Қазақпыз» деп көлгiрси кеудесiн
керген басқаларымыз не тындырдық?!
    Қазақ атымен одақ құрып, қор ұйымдастырып, бiрақ
ұлттық-түркiлiк сезiмнен жұрдай болған, қазақ екендiгiн тек
дастарқан төңiрегiнде бас қосқанда, Қазақстаннан шақыру
келгенде, сыйға домбыра мен күйтабақ немесе кiтап алғанда,
Қазақстаннан келген фольклорлық ансамбльдердi көргенде
ғана есiне түсiретiн «батырлар» не бiтiрдi?!
    Дауымызды, қырылып жатқан дiнi бiр, қандас бауырла-
рымызды жақтап шықтық па?!
    Өкiнiштi-ақ!
    «Дереу көшеге шығайық, жан-жаққа мəлiмдеме
жiберейiк!» дегендердi бұрынғыша, коммунистер мен
солшылдар сияқты сөйлеп: «Бұлар – ҰҚП-шылар (ҰҚП –
                                                         183
Ұлттық қозғалыс партиясы – Ф. Ə) басымызды бəлеге са-
лады» деп қараладыңдар. «Бiз саясатқа араласпаймыз» деп
монтайсыдыңдар.
   Кезiнде «Қанаудағы түркiлердiң дауы бiр» деген оймен
Болгарияға қарсылық бiлдiру демонстрациясына қатысқысы
келгендерге «Бұл – ҰҚП-ның iсi, қауiптi ғой, саясат қой
бұл» деп бiлгiшсiнген бейшаралар тағы да қарсы болдыңдар.
   Ендi келiп, «Қазақстан – қазақтардiкi» деп жанын,
болашағын қауiпке тiккен бауырларымыз үшiн үнсiз,
бейбiт демонстрация ұйымдастырудан, əлем баспасөзiне
мəлiмдемелер таратудан да қаштыңдар.
   «Ресей қазағына бола басымды бəлеге салмаймын.
Болгариядан өте алмаймын» деп пəстiк жасадыңдар.
   Əрқашан, əр жерде саналы жəне санасыз түрде «Қазақстан
қазағы», «Ресей қазағы», кашмирлiк, пакистандық, савандық
(Саван – жер аты. Ауд.) деп жауларымызға ғана пайда-
лы бөлiнушiлiкке барып жүресiңдер. Содан кейiн тағы да
қазақ атымен қоғам құрып, қор ұйымдастырдық деп кеуде
қағасыңдар.
   «Қазақстан – қазақтардiкi!» деп орыстарға қарсы
шыққан бауырларымыз өлтiрiлiп не азапталып, жаппай
түрмеге отырғызылып жатқанда жаңа жылды мейрамда-
ушылар! Құмар ойнап, үйiнде жиын құрғандар! «Ресей
қазағына бола басымды бəлеге салмаймын. Болгариядан
өте алмаймын. Түрiкелi комитетiнiң кесiрiнен бəленше өте
алмады» деушiлер! Ұялсаңдаршы! Өздерiңнiң осындай
қылықтарыңнан ұялғайсыңдар!
   Өз мүмкiндiктерiне сай түрлi тiлде жəне түрлi
елдердiң баспасөзi мен ғылыми ұйымдарына «Қазақстан
– қазақтардiкi!» деп орыстарға қарсы демонстрация
ұйымдастырған қандас жəне дiнi бiр бауырларымыз тура-
лы егжей-тегжейлi мағлұмат таратқан һəм таратып жатқан,
үнемi орыстардың шабуылына нысана болып отырған
ұлтжандылықты жəне осы жолдағы саясатты бар жүрегiмен
қабылдаған құрылымнан Алла разы болсын деймiз!
   Бұл мəлiмдеменi тарихи құжат əрi сабақ болар деп
жарияладық. Əркiм өз арының үнiмен оқысын жəне ойлан-
сын!
                                         1987 ж. 26 қаңтар
184
    ҚАЗАҚСТАҢДАҒЫ ОРЫС ЕЗГIСIНЕ ҚАРСЫ
КӨТЕРIЛIСКЕ БАЙЛАНЫСТЫ ТҮРIКЕЛI КОМИТЕТIНIҢ
        АТҚАРҒАН ЖҰМЫСТАРЫ ТУРАЛЫ
    Батыс Германияның Мюнхен қаласындағы Түрiкелi
комитетi 1986 жылдың желтоқсан айының 17-18 күндерi
Қазақстанда орыс езгiсiне қарсы болған көтерiлiс туралы
1986 ж. 18 желтоқсан күнi түстен кейiн хабар алды. Сол күнi-
ақ жағдайдың маңыздылығын атап көрсетiп, Мюнхендегi,
Кельндегi, Батыс Берлиндегi жəне Батыс Европаның басқа
қалаларындағы қазақтармен байланыс жасады. «Стокгольм,
Батыс Берлин, Париж, Кельн, Бонн жəне Мюнхенде үнсiз,
бейбiт демонстрациялар ұйымдастырайық, Хельсинки келi-
сiм-шартына сай жұмысын жалғастырып отырған Вена кон-
ференциясы ғимаратының алдында мəлiмдеме таратайық.
Баспасөзге мағлұмат берiп тұрайық. Бұл үшiн бүкiл
түркiстандықтарды жұмылдырайық» дедi.
    Алайда, «Үлкен Түркiстан», «Түркiстан проблема-
сы» деп көлгiрсiп келген «түркiстандықтардың» жəне сөз
жүзiнде «қазақшыл» болып көрiнгендердiң үнсiз қалғанын
қынжылыспен атап өту керек. Мiне, сондықтан да комитет
жоғарыдағы мəлiмдеменi жариялады.
    «Түркiстаншыл» жəне «Түркiстан бiрлiгiнiң қорғаушы-
лары» болып көрiнгiсi келгендердiң 1986 жылғы желтоқсан
айының 17-18 күндерi Қазақстанның алты қаласында бiрдей
бұрқ еткен көтерiлiс жайында үнсiз қалуы кiмнiң əлi де
қандай iшкi есебi бар екенiн сəулелендiргендей болды.
    Англияның Оксфорд қаласында шығып тұратын «Зе
централ Азиан ньюслеттер» басылымының 6-томының 1987
жылғы ақпан айындағы 1-санының 7-бетiнде жəне Анкарада
шығатын «Иени форум» журналы мен «Тəржүман» газетiнiң
1987 ж. 11. 01-дағы санында жарық керген Эргүн Гөзəнiң
мақаласында аталып көрсетiлгенiндей, Түрiкелi комитетi
Қазақстанда болған ұлттық көтерiлiс туралы əрқайсысы
жүздеген беттен тұратын төрт томдық құжаттар жинағын
құрастырып, таратты. Осы құжаттардың негiзiнде көптеген
мақала жарияланды. Бұлардың кейбiреулерi ретiнде Батыс
Германиядағы «Бундесинститут фюр оствиссеншафтли-
хе унд интернационале штудиен» институты жариялаган
зерттеудi, «Енкаунтер мэгезин», мен «Уолл стрит джорнал»

                                                        185
газетiнде (1987 ж. 19.03) басылған мақаланы жəне «Иени фо-
рум» журналының 1987 жылғы 1-ақпанындағы 178-санының
10-бетiнде орын алған мақаланы көрсетуге болады.
    Түрiкелi комитетi 1987 ж. 26-қаңтар күнi Кувейтте
басталмақшы Ислам конференциясының жоғары мəртебелi
басшылығына да арнайы өтiнiш жолдады. Түрiкелi коми-
тетiнiң бұл өтiнiшi туралы «Түркия» газетiнiң 1987 ж.
20-қаңтар күнi Ыстамбұлда басылған санында «Қазақстан
оқиғалары Ислам конференциясында» атты хабар берiлген.
Түрiкелi комитетiнiң жоғары дəрежелi Ислам конферен-
циясының басшылығына арнайы жолдаған өтiнiшiнiң толық
текстiсi жəне осыған орай баспасөзге таратқан мəлiмдемесi
«Иени форум» журналының 1987 ж. 1 ақпандағы 178-саны-
ның 25-бетiнде жарияланды. Сол «Иени форум» журналын-
да жарияланған мəлiмдеме мен өтiнiште былай делiнген:
  ТҮРКIСТАН ҰЛТТЫҚ ТƏУЕЛСIЗДIК КОМИТЕТIНIҢ
                     МƏЛIМДЕМЕСI
    Құрметтi мырза!
    Бұдан бiраз бұрын, өткен 1986 ж. 17-18 желтоқсан
күндерi, Қазақстанның астанасы Алматыда болған қазақ
студенттерiнiң орыстандыруға қарсы көтерiлiсiне байланы-
сты 240 беттiк құжаттар топтамасын жiберген едiк. Онда
сiзден қазақ түркi бауырларымыз душар болып отырған
зорлық-зомбылықты əлемдiк қоғамдық пiкiрге жеткiзудi
түркiлiк – мұсылманшылық жəне адамгершiлiк атынан
сұраған болатынбыз.
    Бұл хатпен бiрге жақында Кувейтте ашылатын Ислам
конференциясының жоғары мəртебелi басшылығына
жолдаған өтiнiшiмiздiң көшiрмесiн де жiберiп отырмыз.
Газетiңiзде жариялап, бiзге қолдау көрсетер болсаңыз,
өзiңiзге шексiз алғысымызды арнар едiк.
    Қазақстаннан алынған жаңа хабарларға қарағанда,
студенттер демонстрациясы өте ауқымды болған. Ол жетпiс
жылдан берi жүргiзiлiп келе жатқан орыстандырудың жүзеге
аспағанын дəлелдеп отыр. Бiрақ, өкiнiшке орай, қазақ түрiк
бауырларымыз əлi де ойранға душар болып қалуда. Олардың
жан даусын дүние жүзiне жеткiзуде көмекшi болыңыз.
    Соңғы мəлiметтерге сəйкес, 1986 ж. 17-18 желтоқсан
күндерi Алматыда болған қазақ студенттерiнiң демонстрация-
186
сы кезiнде «30 милиционер өлген». Қазақтардың шығыны
белгiсiз. Аз болмағаны анық. Мəскеудегi «Известия»
газетiне дейiн жеткен хабарлардан Алматы көшелерiнде
қазақтардың үздiксiз шабуылға ұшырауда екенi мəлiм бо-
лып отыр. Мысалы, осы «Известия» газетiне хат жазған бiр
қазақ əйелi «шешесiнiң қазақ болғандықтан көшеде жəбiр
көргенiн» айтқан. Бұған қоса қазақ студенттерi жаппай
оқудан шығарылып, оқытушылар жұмыстан қуылып, еңбек
түзеу лагерьлерiне жiберiлуде, түрмелерге отырғызылуда.
Оларды арнаулы тəсiлдермен «тəрбиелеу», қудалау қажеттiгi
туралы жоғарыдан нұсқаулар берiлуде. Қазақ тұркiлерiнiң
демонстрациялар кезiнде «Қазақстан – қазақтардiкi!»,
«Өзiмiздi өзiмiз басқару хұқығын талап етемiз!», «Бiрiккен
Ұлттар Ұйымына мүше болу хұқығы берiлуiн талап етемiз!»,
«Колбин, Ресейге қайт!» деп жазылған транспаранттар
алып жүруi жəне ұран салуы олардың, орыс коммунистерi
айтқандай, «бұзақы», «маскүнем» «жарымес» болмағанын
дəлелдейдi.
    Кеше түркiстандықтар, бүгiн Ауғанстан душар болып
отырған коммунизм (орыс отарына айналу) қаупi кезекпен
басқаларға да жетуi мүмкiн екендiгiн көрсетуде.
                                     Ысмайыл ПЫНАР,
                                           президент.
   Ислам конференциясының
   Мюнхен Бас хатшысына
   1987 ж. 12.01
   Жидда
   Сауд Арабиясы

   Бiсмiллəһ ирраһман ирраһим
   Жоғары мəртебелi Бас хатшы мырза!
   Өзiңiзге белгiлi, 1986 жылғы 17-18 желтоқсанда
Қазақстанның астанасы Алматы қаласында қазақ
студенттерiнiң екi күнге созылған демонстрациясы бол-
ды. Бұл туралы Кеңестердiң СОТА жəне ЖБА агенттiктерi
де хабарлады. Демонстрацияға қатысқан студенттердiң
«Қазақстан – қазақтардiкi!» деп жазылған транспаранттар
алып жүргенi жəне көшелерде машиналарды қиратқаны,
бiр дүкендi өртегенi анықталды. Демонстрацияны ұйым-
                                                      187
дастырған студенттер жайында «ұлтшыл элементтер»,
«бұзақылар», «iшкiштер», «нашақорлар» сияқты коммуни-
стерге тəн сөздер айтылды.
    Батыс баспасөзi жəне басқа ақпарат құралдары 1986
ж. 17-18 желтоқсан күндерi Қазақстан астанасы Алматыда
демонстрацияға шыққан студенттердiң «Қазақстан –
қазақтардiкi!», «Дербестiк талап етемiз!», «Бiрiккен Ұлттар
Ұйымына мүше болу құқығын талап етемiз!» деп жазылған
транспаранттар алып жүргенiн жəне ұрандағанын хабарла-
ды. Осы оқиғаларға куə болған адамдардың бiлдiруiнше,
Алматыдағы демонстрацияға қатысу үшiн басқа қалалардан,
жақындағы елдi мекендер мен ауылдардан көп қазақ келген,
демонстрацияны басу үшiн орыстар 70 мың солдат апарған.
    1986 ж. 17-18 желтоқсан күндерi Алматыда қазақ
студенттерiнiң бастауымен болған бұл демонстрацияның
негiзгi себебi 74 жастағы Дiнмұхаммед Ахметұлы Қонаевтың
қызметiнен алынып, орнына орыстың тағайындалуы
емес. Ол тек кеседегi суды тасытқан соңғы тамшы ғана.
Демонстрацияның негiзгi себебi, француз профессоры
Александер Беннигсеннiң «Монд» жəне «Нью-Йорк таймс»
газеттерiнде атап көрсеткенiндей, əлдеқайда тереңде жатыр.
    Қысқаша қасиеттi хадистерге айтылғандай, «Бiр
мұсылманның қасiретi басқа мұсылмандардың да қасiретi
болып табылады», «Мұсылман – мұсылманның бауыры».
Қазақтар да дiнi бiр бауырларыңыз. Қазақстандағы оры-
стандыру əрекеттерi мен соңғы оқиғаларға байланысты
күшейе түскен орыстардың зорлық-зомбылығының жоғары
мəртебелi ислам басшылығының жиынында қаралуын
қамтамысыз етулерiңiздi мұсылманшылық, адамгершiлiк
жəне адам хұқықтары атынан өтiнемiз
      Ысмайыл Пынар,              Жəнiбек Өралтай,
      Түрiкелi комитетiнiң        Түрiкелi комитетiнiң
      президентi                  хатшысы
   Түрiкелi комитетi өлiм жазасына кесiлген қазақ түркi
жасы Қайрат Рысқұлбековтi құтқаруға да тырысып бақты.
Бұл тұрғыда мəлiмдемелер де жариялады. «Эмнести интер-
нейшнэл», «Европа парламентi», «Фридом хаус» сияқты
ж.б. көптеген халықаралық ұйымдарға өтiнiштер жiбердi.
Түрiкелi комитетiнiң осындай шараларының нəтижесiнде
188
мəселе Батыс Германия парламентiнде қаралды. Михаил
Горбачевқа телеграмма жiберiлдi. Дипломатиялық əрекеттер
де жасалды. (Бұл туралы жоғарыда айтылған).
    Түрiкелi комитетiнiң Қайрат Рысқұлбековке байланы-
сты мəлiмдемелерi «Иени Баты Тракия», «Иени форум»,
«Яңқы», «Əзербайжан» журналдары мен «Тəржүман»
газетiнде жарияланған. Түрiкелi комитетi мəлiмдемелерiнiң
бiрiн 1987 ж. 31.08 күнгi санында «Яңқы» журналы мынан-
дай мазмұнда бердi:

      РЫСҚҰЛБЕКОВ ӨЛIМ ЖАЗАСЫН КҮТУДЕ
    Венгр жəне Польша зиялылары Рысқұлбековтiң өлiм жа-
засына кесiлуiне қарсылық (протест) бiлдiрдi.
    Аты: Қайрат Рысқұлбеков.
    Жасы: 21-де.
    Тағылған кiнə: Қазақстан Коммунистiк партия-
сы Орталық комитетiнiң бiрiншi хатшысы қазақ түркiсi
Дiнмұхаммед Ахметұлы Қонаевтың қызметiнен алынып, ор-
нына орыс Геннадий Колбиннiң əкелiнуiне байланысты 1986
ж. 17-18 желтоқсанда Алматыда болған оқиғалар кезiнде бiр
милиция қызметкерiн өлтiрдi.
    Үкiм: өлiм жазасы.
    Қазақ түрiк Қайрат Рысқұлбековке берiлген, бiрақ
орындалар күнi əлi белгiсiз болып отырған өлiм жазасына
қарсылықты алғаш бiлдiргендер – Польша мен Венгрия зи-
ялылары.
    Польшалық зиялылар жəне адам хұқықтары үшiн
күрес ұйымдары Кеңес Одағының лауазымды адамдарына
төрт жеке хат жiбердi. Кеңес Коммунистiк партиясының
бас хатшысы Горбачевқа жазылған алғашқы хат почта-
мен Варшавадағы Кеңес Одағы елшiлiгiне жiберiлгенiн
Польшадағы «Бостандық жəне бейбiтшiлiк үшiн күрес
ұйымы» мүшелерiнiң бiрi Я. Чапутович растады. Хатта 18
жастағы қазақ түрiк Қайрат Рысқұлбековке берiлген өлiм
жазасына қарсылық бiлдiрiлген, бұл жазаның əдiлет тура-
лы заманауи түсiнiкке нұқсан келтiретiнi, оның орындалуы
Кеңес одағында жаңа басталған реформалар қозғалысының
беделiн түсiретiнi айтылған. Тiлек – жазаның орындалмауы
болатын.
                                                     189
    Бұл хаттың тағы бiр ұқсас нұсқасын «Бостандық
жəне бейбiтшiлiк үшiн күрес ұйымының» Познаньдағы
бөлiмшесiнiң мүшелерi Кеңес Одағының сондағы консуль-
дығына табыс еткен.
    Кеңес Одағы жоғары совет президиумына жiберiлген
басқа хатқа 70 адам қол қойған. Қайрат Рысқұлбековке
кешiрiм жасалуы өтiнiлген, бұл хатқа қол қойғандардың
iшiнде «Ынтымақ» қозғалысының лидерлерi Лех Валенса,
Збигнев Буяк, Адам Михник пен Яцек Куран, атақты киноре-
жиссер Анжей Вайда, социолог Клеменс Синявски, католик
монахы Иозеф Глемп жəне жазушы Мариан Брандистердiң
есiмдерi бiрден көзге түстi.
    Қазақ түркi жасына берiлген жазаның орындалмау-
ын, оған кешiрiм етiлуiн өтiнiп жазылған келесi хатты
Горбачевқа белгiлi поляк жазушысы Ян Пономаровски мен
архитектор-оқытушы Збигнев Пономаровски жолдаған.
    Совет өкiметiнiң басшылары Горбачев пен Громыконың
атына венгр зиялылары дайындаған көп адамның қолы
бар хат Будапештегi Кеңес елшiлiгiне тапсырылған.
Халықаралық Ассошейтед-пресс агенттiгi, венгр жазушы-
сы Миклош Харацидiң айтқандарына сiлтеме жасай келiп,
хатқа қол қойғандардың iшiнде сəулетшi Ласло Паик, фило-
софтар Янош Киш пен Гаспер Миклош Тамаштыц, баспагер
Ференц Койцегтiң, жазушылар Гиорги Конрад пен Габор
Демскидiң есiмдерi бар екенiн хабарлаған.
    Поляк жəне венгр зиялыларының бастамасы Кеңес
Одағынан тыс жерлерде, Европада тұратын қазақ
түркiлерiнiң арасында кеңiнен қолдау тапты. Мюнхендегi
Түрiкелi комитетi мəлiмдеме жариялап, поляк жəне венгр
зиялыларының мұндай парасатты қадамына қарамастан,
адам құқықтары жөнiндегi басқа ұйымдар мен коғамдардың
бұл мəселеге жете көңiл бөлмегенiн қынжылыспен атап
көрсеткен.
    Ешкiм 18 жасар қазақ түркi студентiнiң шын мəнiнде
қылмысты я қылмысты емес екенiнiң байыбына бармаған.
Қазақстанда болған оқиғалар кезiнде бiр милиция қызметкерi
өлген, ал Қайрат Рысқұлбеков осы оқиғаға қатысқандардың
бiрi ретiнде ұсталған жəне сотталып, өлiм жазасына кесiлген.
Тiлек – бұл жазаның орындалмауы едi.
190
   Түрiкелi комитетi «Эмнести интернейшиэл», «Европа
парламентi», «Фридом хаус» сияқты ұйымдар мен шет ел
баспасөзi органдарына ағылшын тiлiнде хат жолдаған бола-
тын.
   Түрiкелi
   Түркiстан Ұлттық Азаттық комитетi
   8000 Мюнхен 38,
   Постфакс 380 245
   Батыс Германия
   15 июль 1987
           Құрметтi айымдар мен мырзалар!
    Советтiк Қазақстанда өткен жылы желтоқсан айында бол-
ған демонстрацияларға қатысқандығы үшiн өлiм жазасына
кесiлген қазақ студентiне кешiрiм беру жөнiнде Польшаның
70 белгiлi диссиденттерi, ойшылдары жəне дiни басшылары
1987 жыл 5 июль күнi Кеңестер Одағы Жоғарғы Кеңесiне
үндеу жолдады. «Ынтымақтың» («Солидарность» – Ауд.)
негiзiн қалаушы, бейбiтшiлiк сақтау саласындағы Нобель
сыйлығының иегерi Лех Валенса бас болып, бұл үндеуге қол
қойғандардың тiзiмiнде дүниежүзiлiк белгiлi кинорежиссер
Анжей Вайда, социолог Клеменс Шанявски жəне католик
монахы Иозеф Глемп сияқты адамдар бар.
    Азаттық жолында болашақта өткiзiлуi мүмкiн демон-
страция атаулыны күнiлгерi тұншықтыру мақсатында өлiм
жазасы құбыжығын алға тартпақ кекшiл тоталитарлық
механизмнiң құрбандарына жаны ашып, оларға тiлектестiк
бiлдiрген, өкiнiшке орай, тек поляк жұртшылығы ғана
тəрiздi. Бұл студенттiң қылмысы бар болса, ол тек азаттық
пен егемендiкке ұмтылыс қана: бiрақ оның жанкештi
əрекетiнiң сыр-сипаты батыс жартышарының азат жəне
демократиялық қоғамына беймəлiм қалған сияқты.
    Алайда, тоталитарлы механизмнiң адамзат атаулыға
қарсы бұдан да үлкен қылмыстарына жол бермеу үшiн
барлық езiлген адамдар тек Польшаның ғана емес батыстың
демократиялық халықтарының бəрiнiң де қолдауына зəру.
Бұл жас студент – азаттық сөзiн айтуға батылы барған неше
мыңдаған аты белгiсiз құрбандардың бiрi. Батыс тек белгiлi
сот iстерiне ықпал етумен шектелмей, солар арқылы қапас
дүниедегi тiршiлiк кешiп отырған миллиондаған езiлген
                                                      191
адамдарға көмектесудiң кез келген мүмкiндiгiн пайдалануға
тиiс.
    Қазақстандағы оқиғалар, аталмыш өлiм жазасы жəне
Советтiк Азиядағы езiлген халықтар жөнiнде кеңiрек
мағлұмат алмаққа Мюнхендегi Түрiкелi Комитетiмен
жалғасуларыңызды өтiнемiз.
                                    Құрметпен Сiздердiң
                                       Ысмайыл Пынар,
                        Түрiкелi комитетiнiң президентi
    1986 ж. 17-18-желтоқсан күндерi Қазақстанда болған
қазақ түркiлерiнiң ұлттық көтерiлiсi туралы ағылшын
тiлiнде жарық көрген екi мақаланы осы жерде берудi жөн
деп таптық. «Алматы көтерiлiсi» атты бiрiншi мақала
Англияда шығатын «Энкаунтер» журналының 1987 ж.
маусымдағы санында, ал екiншi мақала Нью-Йоркте
шығып тұратын «Глобал афейрз» журналының 1987 ж. II
томының 3-санында жарияланған. Екi мақаланың да авто-
ры – С. Эндерс Вимбуш.
          Ғылыми сiлтемелер мен түсiнiктемелер
    1. Б. Хайыт. Түркiстан Ресей мен Қытай арасында.
Ыстамбұл, 1975, 49-6.
    2. Сонда (Б. Хайыт 1982 жылы халықаралық түрко-
логиялық конгресте бұл тақырып бойынша баяндама да
жасаған. Қараңыз: «Үлкен Түрiкелi басылымдары», № 7,
Iзмiр, 1983).
    3. Б. Хайыт. Аталған еңбектiң көрсетiлген бетi.
    4. Жақып Жүнiсұлының «Iле айдыны» журн. 1981 ж.
1-санындағы мақаласы (Шығыс Түркiстан).
    5. Л. Тиллет. Ұлы достық. Солтүстiк Каролина уни-
верситетi басылымы, 58-83 жəне 148-237-6.6.
    6. Б. Хайыт. Аталған еңбек, 210-6.
    7. X. Оралтай, «Алаш» – Түркiстан түркiлерiнiң ұлт-
азаттық ұраны. Ыстамбұл, 1973, 31-73-6.6.
    8. «Правда» газ., 1987 ж. 16 шiлде.
    9. «Нью-Йорк таймс» газ., 1986 ж. 30.12 (проф.
А. Беннигсеннiң мақаласы): «Уоллстрит жорнал» газетi
(С. Андерс Вимбуштың мақаласы).
    10. X. Өралтай. Қазақ түркiлерi. 2-басылуы. Ыстамбұл,
1976, 34-6.
192
    11. Рейтер (Қарағандыдан), 1987 ж. 14.09 күнгi хабар.
    12. Қазақстандағы күнделiктi газеттердiң бiрiне хат жаз-
ған оқушылардың бiрi космодром ретiнде пайдаланылып
отырған Байқоңырдың қазақ жерi екенiн атап көрсете келiп,
«Қазақтардан қашан космонавт шығады?» деп сұраған.
    13. Бұл сөздерiмен Əбдiдда Тəжiбаев орыс коммунистерi
дəуiрiнде қазақ түркiлерiнiң тарихы тұп-тура БЕС рет
өзгертiлiп, қайта жазылғанын жəне Сталин кезеңiнде
Алашшылар мен олардың жақтастарына сатқын бiреулердiң
шабуыл жасағанын нұсқап отыр. Сөз болып отырған
«Правда» газетiндегi мақаланы да газеттiң Қазақстандағы ар-
наулы тiлшiсi деп көрсетiлген Т. Есiлбаев есiмдi сатқынның
немесе осы есiмдi қолданған орыстың жазғанын бұл арада
сабақ болсын деген оймен əдейi атап өтудi жөн көрдiк.
    14. Қазақстанның тың өлкесiнде салынған жаңа қалалар-
дың халқының көбi – орыстар. Онда қазақ мектептерi мен
балабақшалары жоқтың қасы. Хат авторлары мiне осыған
байланысты Қазақстанның тың облыстарында қазақ мектеп-
терi мен балабақшаларын ашудың қажеттiгiн еске салуда.
    15. Қазақстанда қазақ тiлiнде шығатын кiтаптардың
санының жылдан-жылға қасақана азайтылуына байланысты
бiр топ қазақ жазушылары ақындары мен ғалымдары кезiнде
«Қазақ əдебиетi» газетiне ашық хат жазған. Бұл мəселе бұдан
кейiн де көптеген оқушы хаттарында көтерiлген. Тiптi, өткен
жылы Мəскеуде болған Кеңес Одағы жазушыларының жиы-
нында одақтас републикалардағы осындай жағдай туралы
айтылғанда Қазақстан арнайы мысалға келтiрiлген.
    16. Қазақ түркiлерiнiң ұлы ханы Абылай ханның жəне
басқа бiрқатар қазақ ұлыларының қабiрлерi Ахмет Яссауи
кешенiнiң əулiсiнде орналасқан.
                        Түрiк тiлiнен аударған Фадли ƏЛИ




                                                        193
                               Гүлмира ТОЙБОЛДИНА

              МƏҢГIЛIК МАХАББАТ
    Арада жиырма жыл өтсе де, Желтоқсан көтерiлiсiнiң
белгiсiз қалған құрбандарының саны жеткiлiктi. Кейде
анау аспандағы жұлдыздардың санына жете алмайты-
нымыз сияқты, құпиясы əлi күнге ашылмаған көтерiлiске
қатысты шындық айтылмай, құрбан болғандардың
саны да анықталмай қала ма екен деген күдiк те көңiлдi
кеу-кеулейдi. Бiрақ, Желтоқсан көтерлiсiнiң шындығы
билiкте емес, халықтың қолында екенiне дау жоқ!
Белгiсiз болып келген құрбандардың арасынан журналист
Ерқайрат Дүйiмбаевты бiрiншi кезекте айтқымыз келедi.
Тəуелсiздiк үшiн алаңға барған Ерқайрат Дүйiмбаевтан
бастап, одан бергi уақыттың iшiнде қанша журналист
құпия жағдайда қаза болды?! Ерқайрат Тəуелсiздiкпен
бiрге басталған сол қара тiзiмнiң ең басында тұр де-
сек қателеспеймiз. Кезiнде Қазақ радиосының əдебиет
бағдарламасында жəне «Солдат», «Юридическая газе-
та», «Фемида», «Культура», «Время по...» басылымдары-
над қызмет еткен, танымал да талантты журналистiң
алаңда болғанын осы күнге дейiн бiреу бiлсе, бiреу
бiлмейдi... Онымен алаңда бiрге болған сүйiктi жары
Ақмарал Дүйiмбаева (Ерқайрат марқұм оны өмiр бойы
еркелетiп Мара деп атаған!) жолыққанда, сөз бастау
екеумiзге бiрдей қиынға түстi.
                Мүшел жастағы сынақ
    Қысқа амандық пен таныстықтан соң, Ақмарал əңгiмесiн
бастай алмай қиналды. Оның жанына Ерқайраттың Желтоқ-
сан көтерiлiсiнiң құрбаны болғаны ғана емес, одан кейiн
оның жоқтаусыз қалғаны көбiрек бататын сияқты. «Бұған
кiм кiнəлi?» деген жиырма жылдан бергi сұрақтың да азабы
тiптi, оның əр демiнен сезiлiп тұрғандай болды маған...
    Жиырма жыл уақыт өткеннен кейiн бұл туралы бiреу
сұрайды-ау, iздейдi-ау демеген едiм. Өзiмiз де ойламаған
жерден басымыздан кешiрген сол 1986 жылғы 17 желтоқсан
туралы бiреуге айтуға мен бата алмайтынмын, – деп үнсiз
қалды.
194
    Сонан соң қалтасынан көлемдi келген ер адамның қол
орамалын шығарды. Бiр жақ шетi ойылып, жыртылған жиi
жуылғандықтан бұрыш-бұрыштары да жемтiктелген...
    Ақмарал қол орамалды үстелдiң үстiне ақырын жайды
да, маған емес, өзiне-өзi айтқандай дауыспен:
    – Бұл Ерқайраттың орамалы, – дедi...
    Мен хабарласқаннан бергi бiр жетi iшiнде оның түндердi
ұйқысыз өткiзгенiн сездiм. Əңгiме баяу басталып, ұзаққа со-
зылды.
     ...1986 жылы Ерқайрат пен Ақмарал əлi үйленбеген
болатын. Ақмарал мектеп бiтiрген соң, «Қазақстан кiтап
саудасында» жұмыс iстеп жүрген. Ерқайрат та сол меке-
меде уақытша жұмыс iстедi. Екеуi сол кезде танысты. Бiр
қызығы, танысқан күнi-ақ Ерқайрат мұны кафеге шақырды.
Сол кафеде Ақмаралға əзiл айтқысы келген бiр жiгiтпен
Ерқайраттың қатты байланысып қалғаны да есiнде. Мектептi
жаңа бiтiрген жас қызға бiрден ұнай қоймаған жiгiттiң
мына қылығы неге екенi белгiсiз – Ақмаралдың көңiлiне
қатты қонды. Өзiн тəлкекке бермеген Ерқайраттың мына
iсiнен кейiн, ол өзiн де керемет күштi сезiнген... Сол сəттен,
сол күннен бастап Ақмарал өзiн асқар тауға арқа сүйеп
жүргендей қанаттанды. Кейiн, арада жылдар өткенде, өзiнiң
де Ерқайратқа Алатаудай сүйеу болатынын ол кезде қайдан
бiлсiн!
    Кафедегi кездесуден кейiн, бұлар жиi жолығып, ұзақ-
ұзақ сыр шертiсетiн. Ерқайрат жұбайынан ажырасқанын
да Ақмаралдан жасырмады. Бiрақ əңгiме одан əрiге өрбiген
емес: өйткенi екеуiне де Ерқайраттың отбасындағы жағдайды
сөз ету ойларына келмейтiн...
    1986 жылы Ерқайрат мүшел жаста болатын. 37-де.
Əдетте мүшел жас кезiнде адамның басына, əйтеуiр бiр
сынақ түседi, əйтеуiр бiр қиыншылық төнедi. Ерқайрат
үшiн ол сынақ – Желтоқсан көтерiлiсi болды. Жəне ол бiр
күн емес, бiр жыл емес, оның бүкiл ғұмырына, сүйiктi жары
Ақмаралға өмiрлiк сынақ болды.
                 Санадағы жаңғырық
   Екеуiнiң де тағдырын бiржола анықтаған сол күннiң
оқиғасы ешқашан ұмытылған емес, өйткенi оны ұмыту
мүмкiн емес! Бiрде жай ғана есiңе алсаң, бiрде миыңда қар
көшкiнi жүрiп жатқандай, одан қайда қашып құтыларыңды
                                                          195
бiлмей, айналаң тығырық бiр əлемде жүргендей болып,
өзiңдi қоярға жер таппайсың...
    Ерқайрат бар естелiгiн о дүниеге өзiмен бiрге ала кеттi...
Ал Ақмаралдың есiнде қалғаны, 17 желтоқсан күнi бұл
əдеттегiдей Қазақстан суретшiлерiнiң көрме залына келдi.
Ерқайрат осында қызмет iстейтiн. Жұмыста ұзақ отырып
қалған оны күтiп, екеуi көрменi түнгi сағат 11-лер шамасын-
да жапты.
    – Алаңда таңертеңнен берi жастар жиналып, бейбiт ше-
руге шығып жатыр екен, бiз де барып қолдау көрсетейiк, –
дедi Ерқайрат.
    Екеуi қол ұстасып, дəл бiр мерекеге бара жатқандай көңiл
күйде Фурманов көшесiнiң бойымен жоғары қарай жүрдi.
Алаңға жақындаған сайын, бұларға қарсы лек-легiмен ағыл-
ған адамдар толастамады. Екеуi жол бойы Ерқайраттың
таныстарын көптеп кездестiрдi. Қысқа-қысқа сөйлескен
олардың көбi... қашып бар жатты. Қара басының қамын ой-
ласа, екеуi соларға iлесiп жалт берiп, кейiн қайтқан болар
едi. Бiрақ мұндай ой Ерқайратқа келген емес. Оған қарап,
бұл да көңiлiне ешбiр секем алған жоқ. Алаңды жан-жақтан
кинокамераға түсiрiп жатқаны туралы да кейбiреулер ай-
тып үлгердi. Не нəрсенi де өз көзiмен көрiп, баға беруге
дағдыланған Ерқайрат алған бетiнен қайтпады.
    Əлi есiнде, екеуi алаңға тиiп тұрған биiк үйдiң алдындағы
қоршалған шағын алаңқайға көтерiлдi. Алаңда иiн тiрескен
халықты не шығармай, не кiргiзбей тұрған қоршаудан өту
мүмкiн емес едi. Олар үй жанындағы алаңқайда өздерiнен
басқа тағы бiрнеше жұпты көрiп, соларға барып қосылды.
Ерлi-зайыпты адамдардың арасында егде тартқандар да бар
екенiн байқап үлгердi. Өйткенi, дəл осы кезде Ақмаралдың
көңiл түпкiрiнен көтерiлген қорқыныш бойын мұздатып,
төбе құйқасы шымырлап бара жатты. Қаруланған курсант-
тар мен жасақшылар жолындағы адамдарды адам демей,
оңды-солды соққыға жығып, өздерiне жол салып, адамдар-
ды таптап, бұларға қарай лап қойып келедi. Ерқайрат мұны
қолынан жұлқи тартып, қоршаудан төмен секiруге ыңғай
танытты. Биiктiк бiршама болатын. Төмен қараған Ақмарал
ағып жатқан мұздай суды көрiп, Ерқайратты кейiн тартқаны
есiнде. Мынандай биiктен секiрiп, аяқтары сынбаған
күнде де, жолындағысын көзсiз таптаған мына нөпiрден
құтылмайтындары туралы ой да зымырай зырқырап са-
насын тiлiп өттi. Сапер күректерiн алға ұстаған курсант-
196
тар мен арматурамен қаруланған жасақшылар легi көздi
ашып-жұмғанша бұлармен бетпе-бет келгенде... Ерқайрат
Ақмаралдың басына өзiнiң бас киiмiн қалай кигiзiп
үлгергенiн қыздың өзi де байқамай қалды. Курсанттар əр
жұпты жеке-жеке қоршап тұра қалды да, ерлердi əйелдерден
бөлiп алып, аяусыз тепкiлей бастады. Қыздар мен əйелдер де
соққыға жығылды.
       Мұнан əрi бəрi қорқынышты түске айналды...
    ...Есiнде қалғаны, қолдары артына қайырылып байла-
нып, қардың үстiнде отырғаны. Ерқайрат та бұған жақын
жерде, қардың үстiнде отыр екен. Бет-аузы қанға бөккен.
Əскерилердiң балағаттау сөздерiнен құлақ тұнады. «Бейбiт
адамдарға қол көтергендерiң адамгершiлiкке жатпайды!
Əйелдердi соққыға жыққандарың айуандық!» деп айқайлап
жатқан əйел даусын естiгенде, Ася Сүлееваны таныды.
    Ұсталғандардың бiразы Əуезов аудандық iшкi iстер
бөлiмiнен бiр-ақ шықты. Тергеу басталмай жатып, қорқытып-
үркiтудiң небiр əдiстерi, қорлау мен зорлау туралы анайы
түрде айтылып жатыр. Екi қатар тұрған курсанттар мен
əскерилердiң арасынан өткiзiп, адамдарды соққыға жығу
да Ақмаралдың көз алдынан өттi, өзi де басынан кешiрдi.
Əскерилер бұларды өлген əкесiнiң құнын қайтарғандай бар
күштерiн салып, құшырлана соққыға жықты. Аудандық
iшкi iстер бөлiмiне түскендердiң iшiнде сау адам жоқ, бəрi
жарақат алған. Бiрақ ешкiмге алғашқы дəрiгерлiк көмек
көрсетiлмедi. Бұл да есiнде...
    Мұның бəрi көз алдынан өтiп жатқанда, бар ойы
«Ерқайрат қайда екен?» деумен болды. Бiрақ ол аудандық
iшкi iстер бөлiмiне жеткiзiлгендердiң арасында болмай
шықты. Жауап алар кезге келгенде Ақмаралдың аты-
жөнiн, мекен-жайын сұрап, мұның ата-анасы шақыртылды.
Мүмкiн, əкесi Алтынбек Кенжековтiң танымал өнер адамы
екенi ескерiлген болар. Басындағы жарақаты таңылмастан,
тергеуге шақыртылған қағазын қолына ұстап, ата-анасына
ерiп, бұл таң ата үйiне жеттi...
    Үздiксiз тергеулер басталды. Бүкiл «Қазақстан кiтап
саудасы» мекемесiнен көтерiлске қатысқан екi адамның
бiрi – Ақмарал екен. Бiрден жұмыстан шығарылды. (Сонан
кейiн бес жыл бойына мұны еш жерде жұмысқа алмады).
Тергеудiң арасында Ақмарал Ерқайратты iздеумен болды.
Қай iшкi iстер бөлiмiне телефон шалса да, «17-18 желтоқсан
                                                      197
күнгi оқиғаға қатысып па едi?» деген күдiктi сұрақты бiрiншi
кезекте қояды. Мұнан кейiн амалсыз, Ерқайраттың анасына
хабарласып, Ерқайраттың Сызғанов атындағы институт-
та жатқанын бiлдi. Операциядан кейiн ауыр халде екенiн
естiдi. Ол жерге кiруге рұқсат жоқ. Ол жатқан палатаға
милициядан кезекшiлiк ұйымдастырылған. Институт
директорының сол кездегi орынбасары (аты-жөнi өкiнiшке
орай есiнде жоқ!) екеуiнiң жүздесуiне мүмкiндiк жасады.
Сол күндерi ұлты қазақ деген кез келген адамға саяқ жүру
өте қауiптi екенiн де ол кезде бiлмейтiн. Бiрде сондай жасы-
рын кездесудiң ыңғайын күте-күте жалыққан соң, өз ойы-
мен өзi болғысы келiп, көп қабатты үйдiң ең жоғарғы шаты-
рына дейiн шыққаны бар. Түнгi қалаға қарап тұра берер ме
едi, соңынан үш-төрт адамның аяқ дыбысы естiле бастады.
Олар мұны алғашқы бетте түн қараңғылығынан байқамай
өтiп кетiп, керi бұрылғанда, Ақмарал лифтiге кiретiн есiктiң
артына тығылды. Екi-үш орыс жiгiтi мұны айнала iздеп,
жаяу бiраз төмен түсiп, қайта оралған кезде, лифт те келiп
жеттi-ау! Бұл лифтiге тез кiрiп, лифт түймесiн тез басқаны
сонша, жүгiрiп келгендер есiктi ұстап үлгермей қалды.
Жүрегi кеудесiн жарып шығардай дүрсiлдей соғып, құлағы
ешнəрсе естiмей бiтiп қалғаны сонша, сыртқа шыққанда
айналасындағы дыбысты бiраздан соң ғана естiп, есiн жиды.
Қазiрге дейiн, мұның бəрi есiне түскенде қорқынышты түс
сияқты елестейдi...
    Қанды Желтоқсанда, алаңда Ерқайраттың бас киiмi мұны
ауыр соққыдан аман алып қалса, бұл жолы да Алла өзi көмекке
келген болар, əйтеуiр, тағы бiр ажалдан аман қалды.
    Бiрнеше айға созылған тергеуден соң, Ақмарал мен
Ерқайратты тергеу орындары жайына қалдырды десе де
болады. Кейiн өздерi бiлгендей, екеуiнiң тергеуде айтқан
сөздерi бiрдей болып шыққан. Мүмкiн, сол дəлдiк болар,
əлде iс қарағандардың арасында əдiлеттi, қазаққа жанашыр
бiреу болды ма, бұлар жазаға ұшырамады Бiрақ, екеуiнiң
бар ғұмырына жететiн, Желтоқсан салған жан жарасына
ұшырады.
                   Дүниеде ондай жар жоқ
    ...1987 жылы 9 қаңтар күнi бұлар ЗАГС-ке арыз жазып,
14 ақпан күнi Ерқайрат пен Ақмарал шаңырақ көтердi. Қазiр
Ерқайраттың көзiндей болған Дəнияр биыл мектеп бiтiрдi.
198
    2001 жылы дəрiгерлер Ерқайратқа ең қауiптi дерттiң
диагнозын қойды. Дəрiгерлердiң айтуынша, бұл дерт бiр
кезде алған ауыр соққының зардабы болуы əбден мүмкiн.
Ал Ерқайрат ең ауыр соққыға 1986 жылы алаңда ұшыраған
болатын. Мұнан кейiн де үмiт пен күдiк араласқан екi жыл
өте шықты. Ол 2003 жылдың тамыз айында қайтыс болды.
Ерқайратты Ақмарал өз қолымен жуып, бетiне өз қолымен
ақ жапты...
    Көзi тiрi кезiнде Ерқайраттың өзiн баладай аялап, қамқор
болғанын есiне алғанда, Ақмаралға мұның бəрi бүгiн ертегi
сияқты. Ақмарал Мəскеудегi полиграфиялық институтқа
оқуға түскенде, Ерқайрат кiшкентай Дəниярға ешкiмдi де
жолатпай, өзi демалыс алып бағып-қақты. Жас алшақтығына
қарамастан, Ерқайрат мұны беталды, жөнсiз қызғанған емес.
Бiрге ғұмыр кешкен аз ғана он алты жылдың iшiнде бiр-бiрiн
қабағынан танитын, айтар ойларын бiр ауыз сөзден түсiнетiн.
Сонан соң... бiр-бiрiнiң жан-дүниесiне көлеңке, кiрбiң
түсiруден қаймығатындары сонша, Желтоқсан көтерiлiсi ту-
ралы екеуi де тiс жармайтын. Сөз етпейтiн. Тiптi, қол созым
жерде тұрған алаңның маңайын да басқылары келмейтiн.
Бiр-бiрiнiң ойын iштей түсiнетiндерi сонша, «Барайық!» де-
ген сөздi бiр-бiрiне өмiрi айтқан да емес!
    ...Жақында Ауған жерiнде соғысып, елеусiз қалғандар
«Отанымыз бiздi сатып кеттi!» деп мəлiмдеме жасады.
Мұны баспасөз бетiнен оқығанда, Ақмаралдың бар iшкi
жан-дүниесi солқ ете қалды... Желтоқсан көтерлiсiнiң қалай
болғанын көздерiмен көрiп, жазықсыздан-жазықсыз аяусыз
соққының астында қалып, түнгi алаңдағы жағдай немен
аяқталғанын елмен бiрдей көрiп-бiлiп, ұзақ жылдар бойы
үнсiз бұққан жанайқайларын ауғандықтар жеткiзiп тұрғаны
рас едi!

   P. S.: Ешқандай қағаз-қаламсыз, диктофонсыз, яғни
ресми сұхбат емес, ауызекi əңгiмелесуге ғана келiскен
Ақмаралдың өтiнiшi бойынша, бар жайды үшiншi
жақтан сөз етiп, жеткiзiп отырмыз. Ақмарал мен
Ерқайраттың некелерiн Желтоқсан көтерiлiсi қиып,
тағдырларын бiржола табыстырса, табыстыра тұрып,
оларды ажал болып ажыратқан да... Желтоқсан демеске
амал жоқ. Бар əңгiменiң ең өкiнiштi жерi де осы...
                                                        199
                                 Ермек МҰХАНҒАЛИЕВ

   КОЛБИНГЕ КӨМЕКТЕСКЕНДЕР БОЛДЫ...
    Соңғы кезде баспасөз жəне ақпарат құралдары арқылы
Желтоқсан көтерiлiсiнiң 10 жылдығына байланысты
көптеген материалдар жарық көрдi. Жөн-ақ. Алайда, əңгiме
сол оқиғаның» «кейiпкерi» əрi күнəһары Колбинге ғана
келiп тiреледi де, оның идеясын iске асырушылар көз таса
қалып, аты-жөндерi аталмайды – яғни, шындық түгел ай-
тылмайды деген сөз. Шын мəнiнде осы тұста айрықша
белсендiлiк танытып, жастарды қуғынға салған, соттаған,
оқудан шығарған лауазымды адамдар аз болған жоқ жəне
олардың көбi сол баяғы қызметiнде, биiк креслода отыр.
Олардың көмегiнсiз Колбиннiң бiр өзi тұтас ұлтты қорлап,
намысқа тиер қылмыстар iстей алмасы айтпаса да түсiнiктi.
Қыр соңымыздан қалмайтын жаман əдетiмiз – мансап иесiн
лауазымды орында отырғанда сынауға батпаймыз, тек
«жау кеткен соң...» батырлығымызды танытуға құштармыз.
Сондықтан да кейбiреулер «Күл болмаса, бұл болсын» деп,
ойына келгенiн iстеп, ойқастайды. Ал, шенеунiктер арасын-
да мұндай терiс психология қалыптаспас үшiн əрi өздерiнiң
iс-əрекетiне барлық уақытта жауапты екендерiн сезiнiп
жүруi үшiн əманда дер кезiнде сынау керек.
    Əңгiме еткелi отырған оқиғамыз Желтоқсан көтерiлiсiне
тiкелей қатысты. Ол кезде Алматы сəулет-құрылыс ин-
ститутында қызмет iстеп жүрген едiм жəне осы оқиғадан
соң институт өмiрiнде қандай өзгерiстер болғанын, қалай
дамығанын жақсы бiлемiн.
    Желтоқсан оқиғасынан соң iле-шала институт ректо-
ры С.М.Байболовты орталық баспасөзде барынша қаралап
сынап, ақыры жұмысынан босатты да, орнына мамандығы
мүлдем сəйкес келмейтiнiне қарамастан, Геодезия
кафедрасының меңгерушiсi П. П. Атрушкеевичтi қонжитты.
Хош деңiз, ректорды ұжым сайлауға тиiстi болатын, бiрақ
жоғарыдан бұйрық келсе не шара!?.
    Жаңа ректор жаңа сыпырғыдан да өткен белсендiлiк
танытып, құдiреттi Колбин артқан «сенiмдi» толығынан
ақтап шықты. Институт оқытушысы Ə. Уақовты жазықсыз
соттатқаны туралы мақала кезiнде «Казахстанская правда»
200
газетiнiң бетiнде де жариялнып едi. Өзге оқу орындарына
қарағанда Алматы құрылыс-сəулет институты жазықсыз
қудаланған оқытушылар мен сотталған студенттер жағынан
алда болды. Солардың бiрi – бейкүнə марқұм, аталмыш
институт студентi Қ. Рысқұлбеков. Атрушкеевич рек-
тор болып тағайындалғаннан кейiнгi қысқа уақыт
iшiнде ғана 68 оқытушы жұмыстан шығарылып, 360
студент оқудан кетуге мəжбүр болды. Ректор бас болып
боздақтарды соттаған шақта ылғи қаралап мiнездеме берiп,
алаңда түсiрiлген суреттер бойынша жүзi таныс студенттердi
қауiпсiздiк қызметкерлерiне көрсетiп отырғанына бəрiмiз
куəмiз. Артрушкеевичтiң сенiмдi адамы, бастауыш пар-
тия ұйымы хатшысының орынбасары А.А.Холодковтың
кабинетiнде жауапқа тартылған талай-талай жастың сағы
сынып, жылап шыққаны да шындық.
    Институт партия мəжiлiсiнде ұлт кадрларын қуғындап,
студенттердi орынсыз оқудан шығарғаны үшiн Атрушкее-
вичтiң атына сын айтылғанда, ақталу үшiн айтқан дəлелi:
«Институттан қанша қазақ кетсе, сонша орыс та кеттi» деген
бiр ауыз сөз. Шындығында, жұмыстан шығарылған қазақтар
– профессорлар мен доценттер болса, өзге ұлт өкiлдерi ла-
боранттар, майда мамандық иелерi-тiн əрi олар өз еркiмен
жұмыстан шығарылған едi.
    Институттағы кемшiлiктердi айтқаным үшiн партия
қатарынан қуылып, жұмыстан шығарылдым. Қуғынға түсу
қандай ауыр, амал жоқ, араша сұрап СОКП ОК жанындағы
партиялық бақылау комиссиясына 1990 жылы: «...Тех, кто
хотя бы раз посмел публично высказаться о его недостат-
ках неотвратимо настигает возмездие, терпеть непослу-
шание в своей вотчине Атрушкеевич не намерен. Мстит
своим обидчикам жестоко...» деп хат жолдадым. Арызым
аяқсыз қалды. Колбин кеткеннен кейiн-ақ Атрушкеевич де-
мократ болып шыға келiп, депутаттыққа сайлана қалсын.
Қандай əдiс-айламен депутат болғаны сол кезде «Егемен
Қазақстан» газетiнде жазылған. Республикамыз тəуелсiздiк
алғалы берi ел ұйытқысы бұзылмасын деп шенеунiктерге,
соның iшiнде басқа ұлт өкiлдерiне кешiрiмпаздықпен
қарап, көп кемшiлiктерiн елемей келемiз. Бiрақ, əңгiме
ұлтымыздың ары мен намысы ту болып желбiреген 1986
жылғы Желтоқсан оқиғасы жөнiнде болып отырғанда
                                                      201
бұдан əрi мұндай жалпақшешейлiк жараса бермес. Империя
кезiндегi құлдық психологиядан арылып, əркiмнiң iстеген
iсiне орай баға берiлгенi жөн.

                                            «Түркiстан»,
                               16-24 желтоқсан 1996 жыл.


      ТƏУЕЛСIЗДIККЕ БАСТАҒАН ЖОЛ ЕДI
    Мен ол кезде ауыл шаруашылығы институтының
малдəрiгерлiк факултетiнiң екiншi курс студентi едiм.
    Д.А.Қонаевты ешқандай құрмет, iлтипатсыз орнынан ал-
ғандығы туралы суыт хабар жарылайын деп тұрған жараның
бетiн тырнағандай болды. Менiмен бiр бөлмеде тұратын
жiгiттер: менiмен аттас Омаров Ерлiк Сəлiмұлы, Əбдiқаев
Беглан, Молдабаев Саят, көршi бөлмеден Бейсенбаев Ерлан
жəне Тоқан (фамилиясы есiмде жоқ, Жамбыл облысының
баласы болатын) сол күнi түнiмен əркiм өз ойымызды ортаға
салдық. Бiздiң халықты төменгi сатыға теңегенi, шахматтың
пешкiсiндей көрiп, кемсiткенi ашу ызамызға тидi. Сол кез-
де Тоқан бөлмеде ақ төсенiштi столға жайып, жiгiттер
ұран жазайық дедi. Мен ары ойланып, берi ойланып, «бiз
көшпендi халықпыз, көшпендiлердiң көсемдерi болады, оны
халық өзi сайлайды, сондықтан «Əр халыққа – өз көсемi»
деп жаз дедiм. Сол сөздi Тоқан матаға түсiрдi.
    Таң атты. Жиналып астына түссек, декан бастаған
ұстаздар тобы есiктен шығармай тұр екен. Сол сəтте
жатақхана коменданты Алик деген жiгiт пен бiздiң сту-
денттер кеңесiнiң төрағасы Ерлiк Сəлiмұлы бiзге ақырын
келiп «подвалды ашық қойдық, сол жақпен шығыңдар»
дедi. Подвалдан мен, Беглан, Саят, тағы аты есiмде жоқ, ол
да кейiн оқудан шығып кеткен бiр мұртты жiгiт – төртеумiз
шығып үлгердiк. Қалғандары шыға алмай қалды.
    Содан төртеумiз алаңға қарай бет алдық. Сол кездегi
Агропром ғимаратының шығыс жағына келiп тұрдық.
Жұмысқа бара жатқан орыс əйелдерi бiзге бажырая қарап,
Агропромның ғимаратына кiрiп жатты. Менiң қасымдағы
Беглан қысылып, «ешкiм жоқ, қайтайық» дедi. Мен оған
көнбедiм. 15-20 минуттан кейiн фонтанның төмен жағынан
202
20-30 адамның қарасы көрiндi. Олар бiздi көрiп, жоғары
қарай өрледi. Бiз де оларға қосылдық.
    Қатарымыз кəдiмгiдей көбейiп қалды. Бəрiмiз
трибунаның алдына келдiк. Бiздi дереу курсанттар қолдарын
айқастырып қоршап алды. Соның арасында Сəтбаев
көшесiмен қолдарына «Демократия» деген жазуы бар ұран
ұстаған топты көре салып, бiздер курсанттарға қарсылық
көрсетiп, оларды қуалай бастадық. Сол топ бiзге келiп
қосылды. Сол жерде Тоқан өзiмiздiң ұран жазылған матаны
қойнынан шығарғаны сол едi, ол қолдан-қолға кеттi.
    Алаң жастарға толды. Сол уақытта трибунаның алдына
оператор келiп, бiздi суретке түсiре бастады. Қастарындағы
Мұқашев деген кiсi бiздi кiшi алаңға жиналуға үгiттедi.
Қолында рупор ұстап алған. Бiз оған келiспедiк. Бiраз
уақыттан соң адам саны көбейдi. Бiз адам санын одан
əрi көбейту үшiн шеруге шықпақ болдық. Сонымен бiр
топ Жазушылар одағына жол тартты. Ал бiз оқудың
қара шаңырағы ҚазПИ-ге бет алдық. Сол кездегi Ленин
көшесiмен бiз төмен қарай келе жаттық, қолымызда ұран
жазылған плакаттар. Көшедегi автокөлiктердi жолдың
шетiне ығыстырып, жол ашып отырдық. Панфилов паркiне
100 метрдей қалғанда кiшкене ғимараттың табалдырығынан
егделеу, зор денелi бiр кiсi тұрып, екi қолын жоғары көтерiп,
бiздi қолдағанын көрсеттi. Əлгi ғимараттың алдынан өтсем
осы күнге дейiн сол адам көзiме елестейдi.
    ҚазПИ-дiң бас ғимаратына келсек, милиция қызмет-
керлерi толып жүр. Достық пен Қазбек би көшелерiнiң
қиылысында бiздi суретке түсiрiп жүрген машинаны байқап
қалып, терезесiн алақаныммен ұрғаным есiмде. Одан əрi
Гоголь көшесiмен жүргенде жол-жөнекей «дүкен сөрелерiне
тас атпаңдар, жоламаңдар» деп бiр-бiрiмiзге айтып жүрдiк.
Сөйтiп ЖенПИ-дiң Гогольдiң төмен жағындағы үлкен
қос жатақханасына келсек, есiкте милиция қызметкерлерi
тұрғандықтан ешкiм есiктен шыға алмай, балконға бар-
ды... Сол кезде арамыздан Айтжанов Қуат деген курста-
сым есiкте тұрған милиционер орыс жiгiтiн итерiп тастап,
есiктi бұзып ашты. Қыздар сыртқа шыға бастады. Қасымда
тұрған Мұқашев бiздi тағы да кiшi алаңға үгiттедi. Бiз оған
көнбей бүгiнгi Байтұрсынов көшесiмен жол-жөнекей адам-
дарды iлестiрiп, алаңға қайта келдiк. Трибунаның батыс
                                                         203
жағынан курстасым Бейсенбаев Ерланды кездестiрдiм.
Сол жерде бiрнеше милиционерлер: «Ауылдан келiп алып,
құтырдыңдар. Сендерге не жетпейдi?» деген сөздер айтты.
    Камалиденов бастаған топ трибунадан бiзге «тараңдар,
əйтпесе күш қолданылады» деп қорқытты. Бейбiт шеруге
шыққан бiз одан əрi өршеленiп кеттiк. Бiраз уақыт өткен соң
қолдарында əйнек қалқан, шоқпар (дубинка) ұстаған бəрi
бiрдей еңгезердей орыс солдаттары бiздi ұрып-соға бастады.
Қыздардың ащы дауыстары естiлiп жатты. Соққы бас-көз
демей, құлақ, шекеден тиiп жатты... Бейбiт шеруге шыққан
бiздер осылай соққыға ұшырадық.
    Кеш батып, жатақханаға қарай жылжыдық. Сəтбаев пен
Дзержинский көшелерiнiң қиылысында əскери үш машина-
ны балалар iстен шығарып тастапты. Сол жерде бiр курста-
сым милицияның ала таяғын қолына ұстап айналдырып жүр
екен. Мен оған таяқты таста, бəле боп жүрер дедiм. Бiрақ ол
керек қылмады.
    Жатақханада таңға ұйықтамай сақ отырдық. 18 жел-
тоқсанда таңертең ректор бастаған топ бiздi жатақхананың
оқу залына жинап алып жиналыс ашты. «Бұл Қазақстанды
кiм басқармады? Голощекин, Мирзоян...» Қойшы, əйтеуiр
тiзбектеп жатыр. «Шаяхметов те басқара алмады, қазақты
қазақ басқара алмайды» деп намысқа тиетiн сөздер айтты...
    Жиналыстан соң сыртқа шығайық десек есiк тарс жабық.
Сыртта шығыңдар деп айқайлаған дауыстар шығып жатыр.
Есiктi тепкiлеп əкетiп барады. Вахтада тұрған институттың
шаруашылық жөнiнен проректоры «есiктi сындыратын
болды, ашыңдар» дедi. Есiк ашылысымен бiз сыртқа лап
қойдық. Шыға салысымен, бiз сияқты қамалып отырған ба-
лалар бар шығар деп политехтың жатақханаларын аралап
шықтық. Жатақханалар қаңырап тұр екен.
    Сəтбаев пен Сейфуллин көшелерiнiң қиылысында ГАЗ-
52 маркалы машинасын балалар тоқтатып қойыпты. Жан
жағы айқара ашық тұр. Үстiнде ұсақ-түйек темiрлер жатыр.
Қолға iлетiндей үлкен зат жоқ. Ұзындығы 30-40 см жiңiшке
темiр тауып алып алаңға бармақ болдым. Сол кезде бiр
қыздың «Қорқақтар» деген ащы дауысын естiп, намыстанып
алаңға қарай бет алдым.
    Мир мен Сəтбаев көшесiнiң қиылысында қалқан ұстап
алған əскерлер жолды бөгеп тұр екен. Ол жақтан кiре ал-
204
май, байланыс техникумы арқылы iшке өрледiм. Алдымнан
балалар шықты. Араларында бiрiншi курстың студентi,
жаңылмасам аты Серiкқали, соны көрдiм. Мен шегiнбеңдер
деп айқайлап тұрғанда, бiр орыс милиционерi менiмен
жағаласа кеттi. Екеуiмiз алысып жатқанда, тағы 5-6 ми-
лиция келiп киiмiмдi түрiп тастады. Менi сүйреп көшенiң
арғы бетiне алып шықты. Үкiмет үйiнiң батыс жағында тар
алаңда бiздi тепкiге салып, тiзiмге ала бастады. Мен аты-
жөнiмдi өзгертiп айттым. Содан кейiн бiр милицияның
қараңғы машинасына əкелiп тықты. Бiр-бiрiмiздi көрмеймiз,
бiрақ сөйлесiп барамыз. Қасымдағы жiгiттердi сұрастырсам,
Зоовет институттың қысқы сессияға келген сыртттай оқитын
бөлiмiнiң жiгiттерi екен. Машинаның бет алған бағытын ша-
мамен бағдарлап қоямын. Қасымда бiздiң институттың 1
курс студентi уайымдап отырды. Мен оған қайда апарса да
бiрге боламыз, не көрсек те бiрге көремiз дедiм. Сонымен
бiздi Каргалинканың трассасына екi-екiден əр жерге түсiрiп
кеттi. Менiң қасымдағы 1 курс студентiнiң басы жарылған,
аяғынан жүре алмайды, үстiмiз қан, киiмiмiз жыртылған.
Мен оны сүйемелдеп «Орбитаға» келе жатқанда жолдың
шетiнде əскери шендi адамды көрдiк. Ол жолдың шетiндегi
УАЗ машинасының қасында тұрып, бiзден көз алмай қарап
тұрды. Бiз тасалап биiк үйлердiң арасына кiрiп кеттiк.
Үйлердiң арасымен аялдамаға келiп, сол жерден автобусқа
отырып жатақханаға оралдық...
    Желтоқсан оқиғасы мұнымен бiтпедi. Жеген таяқтан
бүйрек тұсым жəне қос қолдап ұрғаннан құлағым ауырып
жүрдi. Ауруханаға барып қаралудан қорықтым. Ол жерде
бiздi бiреу аңдып отырып ұстап алатындай сезiндiм. Нағыз
азап күндер ендi басталды, күнде тергеу, қорқытып, үркiту.
Осындай сорақылықты мен сияқты талай қазақ баласы
көрдi. Қара көз қарындастарымыз бен аға, iнiлерiмiз солақай
саясат кесiрiнен мүгедек атанды.
    Бiр күнi институттың актив залына жиналыңдар деген
бұйрық келдi. Бiздiң курс дереу жиналды. Трибунада ор-
ганнан келген егде екi орыс азаматы отыр екен. Алдарында,
аты есiмде жоқ, бiздiң курста оқитын Жаркенттiң баласы
тұр. Сөйтсем əлгi жоғарыда айтқан милицияның ала таяғын
ұстағаны үшiн мəселесiн талқылап жатыр екен. Менiмен
группалас қыз Еркенова Марал трибунаға шығып, жiгiттi
                                                       205
арашалап сөз сөйлеп, көзiне жас алды. Отырған бəрiмiз
қыздың сөзiне қосылдық. Сөйтiп шулап жатып əлгi баланы
арашалап қалдық.
    Тағы бiр курстасым өзiммен алаңда бiрге жүрген
Бейсенбаев Ерлан желтоқсан оқиғасынан кейiн ол комсомол
комитетiнiң хатшысымен аралары жақсы болмай, пəтер жал-
дап жатақханадан шығып кеттi... Қасында Əлiбек, Қошпан
 деген балалар бiрге тұрды. Оларды бiр күнi кешке милиция
басып алып кетiптi. Қошпан келiп бiзге болған жайды айт-
ты. «Бiздi бiр қазақ прокуроры қатты тергеуге алды, столдың
үстi толған сурет. Сенiң де қырыңнан түскен суретiңдi
көрдiм, бiрақ мен танымағандай болдым» дедi. Ерланды
алып қалып, қалғандарын жiберiптi.
    Кейiннен Ерланның соты болды. Сотқа барған балалар
кiре алмады. Сөйтiп Ерлан сотталып кете барды. Соғыс
ардагерi əкесi, көп бала тəрбиелеп өсiрген анасы Жазушылар
одағына барып, Олжас Сүлейменовтың көмегiмен, екi жыл-
дан соң ақталып келдi. Ол кезде бiз оқуды бiтiрiп жатқан
кезiмiз едi. Оны көрiп, қайта қауышқанымызға риза болдық.
    Желтоқсанның жемiсi – тəуелсiздiгiмiзге он бес жыл-
дың жүзi болыпты. Осы жас тəуелсiздiгiмiздi қанаттыға
қақтырмай, тұмсықтыға шоқыттырмай аялап сақтауға бiз
əлi де мүдделiмiз. Осы тəуелсiздiкпен құрдас өзiмнiң ұлым
бар. Осындай жеткiншектердi Отан сүйгiштiкке патриотизм
рухында тəрбиелеуге бiз мiндеттiмiз.
    Желтоқсан жаңғырығы əлi де санамызда. Ол сол кездегi
қазақ жастарының ар-намысын, мұқалмас жiгерiн айғақтап




206
тұрғандай. Аяз бен суықты елең қылмай мұзды алаңда
шырқалған «Менiң Қазақстаным» əнi бүгiнде тəуелсiз
мемлекетiмiздiң əнұранына айналды. Желтоқсан оқиғасына
арналып ескерткiш тұрғызылды. Империяның бұғауын
жарып шығып, Тəуелсiздiкке бастар жолға нұсқаған
Желтоқсан көтерiлiсiн жасап тарихтағы үлкен миссиямыз-
ды орындадық. Қамал бұзылып, алда жарық күн нұр шашты.
Бүгiнде елiмiздi əлем таныды. Алайда елiмiзде адам құқығы,
ұлттық құндылықтар сияқты дүниелер қазақ хақына ауадай
қажет. Бiрақ қазақта «көш жүре түзелер» деген сөз бар емес
пе. Əрбiр қазақ елге, руға бөлiнбей осы ортақ мүддеге ат са-
лысса нұр үстiне нұр болар едi.
                                           Ерлiк ОМАРОВ,
                                            Алматы қаласы.
                                          18. 09. 2006 жыл.


    «ЖЕЛТОҚСАН – БIЗДIҢ ТАҒДЫРЫМЫЗ»
                  дейдi Ертас Отарбаев
    17 желтоқсан күнi өзi ерекше күн болды. Естiген жаңалық
қай-қайсымызды да сең соққан балықтай есеңгiретiп таста-
ды.
    Түстен кейiн, ол уақытта жүрiп жүрген қызым ғой, солар
жұмыс iстейтiн цехта темiр келтектер жасатыпты. Бiр кезде
бiздi шақырып басымызды қосты да: «Мынадан бiр-бiрден
алыңдар. Көшеге шығып, елдiң шырқын бұзған жастар-
ды жөнге келтiресiңдер. Олардың кiм екенiн бəрiң де естiп
жатырсыңдар ғой. Балабақшаларды қиратып, сəбилердi
қырып жатыр дейдi. Бұл масқара жағдайды түсiнiңдер.
Бүйте беретiн болса, əрқайсымыздың үйдi-үйiмiзге келiп,
сойқан салады. Сол үшiн алдын алу қажет», – дейдi. Қарап
тұрсақ, бiздi үгiттеп тұрғандар шетiнен көккөз ағайындар
екен. Апыр-ау, iшiнде емге бiр қазақ болсайшы!
    Қазақ жiгiттерiнiң iшiнде де бетiң бар, жүзiң бар демей
айтарын айтып салатын айбатты азаматтар аз ба? Солардың
бiрi: «Сендер не деп тұрсыңдар? Бiздi өйтiп бұзбаңдар!
Ондай айтаққа еретiн ит емеспiз. Бiз жұмысқа келдiк пе, ен-
деше осында боламыз. Еш жаққа шықпаймыз. Ешкiмге қарсы
тұрмаймыз», – деп едi, қалғандарымыз қоштай жөнелдiк.
                                                        207
«Егер жұмыс болмаса, жатақ орнымызға барып тып-тыныш
жатармыз», – дедiк.
    Сол уақытта Киров заводында еңбек ететiн жұмысшы
қазақтар аз. Əрбiр цехта алты-жетi қазақтан ұшырасса, ол
да жаман емес. 180-200 кiсiнiң көп бөлiгi орыс ұлтының
өкiлдерi. Алматыны жайлап алған, жалақысы жоғары, жай-
лы орын, үйдi де бередi, басқа да жағдайларды жасайды.
Қазақтар ендi-ендi қалаға үйiрiлiп жатыр. Бiзден бұрынырақ
келгендердiң бастан кешкен машақаты жетедi. Үйдiң
кезегiне де «бес жылдан кейiн» деп, шектеп кешеуiлдетiп
қояды. Одан кейiн сырғытудың тағы да бiр сылтауын таба-
ды. Ендi үй алудың ретi келе қалса, қазаққа не бiрiншi, не ең
соңғы қабаттан тиедi. Соған да шүкiр дейдi. Қайран қазағым
өте қанағатшыл, көнбiс халық қой. Келiмсек ұлттар соны
малданып басынады. Əредiкте басымыз қосыла қалса: «Бұл
не сонда? Қаншама цех бар, заводтың əкiмшiлiгi бар, iшiнде
бiр ауыз толтырып айтатын қазақ жоқ. Сонда бiз қай мемле-
кетте еңбек етiп, тiрлiк кешiп жүрмiз?» деймiз ағымыздан
ақтарылып. Осы iшкi наразылығымыз қосыла бердi, қосыла
бердi. Мəселен, мен жұмыс iстейтiн цехта бес-алты қазақ
болсақ, бəрiмiздiң атқаратын шаруамыз – станокқа май
құю. Осы да жұмыс боп па? Бiздi қолымыздан келетiн,
одан тəуiрiрек жұмысқа неге көтермейдi? – деймiн мен.
Индустриялық техникумда оқып, диплом алып келгендердi
мастер етсе болмай ма? Қарап отырсам, арамызда сауатты,
қабiлеттi жiгiттер жетедi. Сөздерi де бар, iскерлiгi де бiр бой-
ынан табылады. Осы сөзiмдi бiреу ұнатты, бiреу ұнатпады.
Өйткенi мен бұған дейiн темiр жолда iстеп, бiраз өмiр
көрген, ысылып келген азды-көптi тəжiрибем бар едi. Орыс
ағайындарға жақындау жүретiн, iшiмiздегi əңгiменi «дос
қой» деп айтып қоятындар да ұшырасты. Не десе, о десiн,
мен ақиқатын айтып жүрдiм. Сөйтiп буырқанып-бусанып
жүргенiмiзде сексен алтының 17 желтоқсаны жеттi.
    Күндiзгi жұмыстағы бастықтардың тiрлiгi анау. Бiр
құлағымыз сыртта боп елеңдеп жүрген бiзге: «Алаңда қырғын
боп жатыр. Бүкiл қаланың студент жастары, жұмысшы қыз-
жiгiттерi сонда. Не iстеймiз?» дедi бəрiн көзiмен көрiп келген
бiр жiгiтiмiз. «Бiзге не жорық? Не бiтiрiп отырмыз? Ол жақта
қазақ жастарын аямай жатса, бiздiң бүйтiп жылы бөлмеде
жантайып жатқанымыз жарыспас», – дедiк бiр-бiрiмiздi
208
қолдап. «Алтын бастың амандығы жақсы. Ұрыс-шайқассыз,
ақылға жүгiнейiк. Бұл қазақтың талабы жөн ғой», – дедi тағы
бiреу. Сонымен, барайық деп шештiк.
    Алаңға төрт жiгiт бардық. Барсақ, алаң дүйiм елден иiлiп
тұр. Суырылып шығып сөз айтқандардың денi: «Арандатуға
ермеңдер. Тып-тыныш, айқай-ұйқайсыз, төбелессiз тала-
бымызды айтып тұрайық. Тапжылмай бiр күн тұрайық,
екi күн тұрайық. Күн тұрайық, түн тұрайық, кетпейiк. Бiз
жалғыз емеспiз. Үш күннен асса, өздерi де шыдамай, бiздiң
дегенiмiзге амалсыз құлақ асады», – дейдi. Бiрақ, бұған
жеткiзбедi, отты өздерi тұтатты. Елдi ерiксiз ашындырды.
Бiр шеттен үш бiрдей сушашқыш – өрт сөндiргiш маши-
насын жiбердi. Үшеуi жайындай жүзiп, суық суын жолын
дағы адамдарға атқылап келедi. Содан арғы жаққа өтiп, керi
қайтқанда бөшкесiндегi суы таусылып қалды. «Жiгiттер,
мыналар тағы да суға барады. Бұларды жiбермейiк!» – деген
сөзге ерiп, үстiлерiмiз малмандай боп машиналарға қарай
жүгiрдiк. Екеуi шығып үлгердi, ал үшiншiсiнiң терезелерiн
таспен атқылап, тоқтаттық. Жүргiзушiсi тұра қашты...
    Қалың ел алаңға қайта ұйлықты. Сол кез бiр шеттен
милицияның бiр «Волгасы», артынан ерткен «ППМ» маши-
насы, «жедел жəрдем» машинасы бар, халықты жара-мара
алаңның қақ ортасын кесiп келедi. Сол кезде бiр жақтан
ызалы, ашынған дауыс естiлдi. «Əй, жiгiттер, ағайындар,
бауырлар! «Жедел жəрдем» машинасын өткiзiңдер, ал ана
екеуiн ұстаңдар» дейдi. Жан-жақтан анталай ұмтылған
кезде, былай сытылып шығамын деген «ППМ» машинасы
жиекте өсiп тұрған шыршаның екеуiн қирата-мирата өтiп,
үшiншiсiне барып тұмсық тiредi. «ПАЗ-ик» машинасы ғой,
есiгiн ашып қалсақ, бес-алты милиционер отыр екен. Бiздi
адамсың ба, итсiң бе демейтiн «дөйлерге» не iстейiк, үшеуi
алды-артына қарамай қашып үлгердi де, үшеуi қолымызға
түстi. Ашулы жұрт оларды қайтып мұнда келмейтiндей
етiп сабады. Ал, машинаны отқа орадық. Сол уақытта...
Иə, арада жиырма жыл өттi ғой, ендi несiне қорқайын, тiптi
əлемге үрей ұялатқан Кеңестер Одағының өзi де жоқ қой!..
Кабинасын ашып жiберiп, бардачогынан майлы шүберектi
алып, бағындағы майға бiр малып, шырпымды жақтым
да жiбердiм. Соны жасаған – мына мен!.. Машина лапыл-
дап жанды. Бiз соның шуағында бiраз кептiрiнiп, жылы-
                                                        209
нып, əл жинадық. Қайтадан шайқасқа түстiк. Əй, ол күнгi
қақтығыстарды, жан берiп-жан алысқан айқастарды айтып
шығу мүмкiн емес шығар...
    Бiр есiмде қалған оқиға: алаң қуатты прожектордың
жарығымен жарықтандырылып тұрғанда артымыздан
«уралаған» сарбаздар қуалауға шықты. Дүрлiккен ел,
айқасарға жөнi түзу қару жоқ, төмен қарай Фурманов
көшесiмен қашып барамыз. Бiраз жерге дейiн жеткенде, ар-
тыма қарасам, бес-алты солдаты бар офицер таяп қалыпты.
Менiң қалтамда тасым бар болатын. Тоқтай қалдым да ал-
дында резеңке сойылын ыңғайлап жұтынып келiп қалғанан
көздеп бiр-ақ ұрдым. Анау шалқасынан түстi. Сол кезде:
«Жiгiттер, қашпаңдар, берi қайтыңдар!» – деп бар дауысым-
мен айқай салдым. Құлағаңды қалдырып, солдаттардың бəрi
керi қарай тұра-тұра қашты. Мен құлағанның қолындағы
ұратын шоқпарын алып, ендi бiр сойқанды салайын деп
алаңға қарай бара жатыр едiм, мосқалдау келген бiр аға:
«Айналайын, қолыңдағы сойылды маған бершi. Өзiң ортаға
кiрмей-ақ қой», – дедi. «Жоқ, аға, мыналар қарусыз елдi жам-
сатып бiтiрдi ғой, ендi мен көрейiншi олардың əуселесiн», –
деп едiм, алдыма тiзерлеп отырып алды... Кiм бiледi, аңдып
жүргендер көп, араңдап қалмасын деп аяды ма, əйтеуiр
қолымдағы қаруды алып алды. Бұл резеңке емес, қатты
темiрден жасалған, бiрақ ұстауға жеңiл құрал едi.
    Одан кейiн де отты алаңға талай кiрдiк. Көп маши-
на өртендi. Несiн жасырайын, соның төртеуiне қатыстым.
Бəрi бiздi күйдiргеннен кейiн ұлтымызды басынғаннан соң
болған қарсы əрекет емес пе? Адам ашумен не iстемейдi?
Ақылмен де тұрдық қой. Айтылмаған сөз қалмады. Арада
елшiлер жүрдi. Олар жақтан келгендер, мiнберге шыққандар
өз тiлiнде сөйледi. Қазақпын деген Басаров сияқтылардың
аузынан «Жатаққа қайтыңдар! Жаман болады, қару
қолданамыз! Соттаймыз...» – деген сөздер ғана шықты.
Прокуроры да, министрi де, секретары да соны айтты. Тек
қана жазалау, аямау – айтатындары... Соның өзiн де ұқпады
ел. Елдiң арасында түн ортасы ауғанша жүрдiм...
    Ертеңiнде жұмысқа кешiкпей бардым. Таң атпай айқай-
шу басталыпты. Бес-алты қызымыз қолға түсiп қалыпты.
«Жоғары жақтан талап етiп жатыр, құртыңдар деп жатыр»
дейдi бастықтар бiр-бiрiнiң аузына түкiрiп қойғандай.
210
Сонда айтатын уəждары орнықты болса-ау, шiркiн! «Сендер
өкiметке қарсы шықтыңдар. Партияға қарсы шықтыңдар.
Советтер Одағын құлатқыларың келедi» – дейдi. Олардың
кейбiрi жұмыста жоқ, бiрақ содан қарамай алаңға
барғандарын жақсы бiледi. Əсте таң атпай милициядан ба,
аудандық партия комитетiнен бе телефонмен хабарлап қойса
керек. Бiз күндегi əдетiмiзше бiр минут та кешiкпей цех-
та болдық. Бəрi жып-жылмағай... Күдiк алатын ештеңемiз
байқалмады...
    17-18 желтоқсан күндерi аңду, тексеру күшейдi.
Жатақханалардың есiктерi түнi бойы милицияның
бақылауында болды. Кiм келдi, қайдан келдi, қалай келдi
– аңдып отырып, ұстап алады. Бəрiн құжаттайды. Бiз солай
екенiн бiлiп, терезеден түсiп, аман қалдық. Екiншi қабаттағы
жiгiттер төсенiш матамен жоғары тартып, кiргiзiп алды.
Бөлмеме кiрiп, аяғымды шешiп, төсегiме жақындай берген-
де сырттан тарсыл естiлдi. Бес-алты адамның ұзын дəлiзбен
жанұшырып, ұстап алайық деп жүгiрiп келе жатқаны
көрiнiп тұр ғой. Сол күйi одеалымның астына оранып
жата кеттiм. Есiктi аш деген де жоқ, сырттан керзi етiкпен
күштенiп бiр тептi. Iлгегi жұлынып, шалқасынан ашылған
есiктен екпiндеп кiрген олар бəрiмiздiң төсегiмiзде ұйықтап
жатқанымызды көрiп, «бəрi орнында екен» деп шығып кеттi.
Бəрi басқа ұлттың өкiлдерi. Қолдарында темiр таяқтары...
Сонда құдай сақтады. Егер жамылғымды көтерiп қалса,
онда, сөз жоқ, ұсталып едiм...
    «Құдай менi сақтады-ау! – деймiн жұмыста жүрiп.
– Əйтпесе мен де көптiң бiрi емес пе едiм?» Мысалы,
екiншi күнi барған жатақханадағы жiгiттердiң он алтысы
жұмысқа шықпай қалды. Олар үшiншi күнi де, оныншы,
жиырмасыншы күнi де жұмысқа келмедi. Сонда олар қайда
кеттi? Солардың бiрi Берiк деген жiгiт. Ол өскемендiкпiн
дейтiн. Мен бұл жөнiнде бұдан бұрын да газет жiгiттерiне
айтқанмын, бiрақ олар жазбады.
    17-18 желтоқсан – қаны бар қазақтың ызасы қайнаған
күндер ғой. Алматының Жаңа алаңы – соның буырқанған
нүктесi болды. Егер намысы үйде жатуға дес бермеген,
қызметiнде отыра алмаған, аудиторияларға көгендей алмаған
қазақ қыздары мен жiгiттерi болмаса, Желтоқсан көтерiлiс
болып күллi əлемдi алаңдатпас едi. Көтерiлiс, қанды
                                                        211
қақтығыс болмаса, əрине, адамдар күйзелiсi, материалдық
шығындар болмас едi. Бiз секiлдi қатысушылары төрт ма-
шинаны өртетуге қатыстым, қақтығыстардың қақ ортасын-
да жүрдiм деп айтпас та едi. Бұл мақтанатын да нəрсе емес.
Бiрақ, сол кездегi жүйе, iрiп-шiрiген билiк машинасы бiздi
осылай етуге ерiксiз итермеледi. Бiзде өз-өзiмiздi ұстайтын,
одан əрмен тұншықтыра беретiн əддiмiз қалмады. Содан
кейiн халықпен бұлай ойнауға болмайтынын, ұлт мүддесiне
мұрын шүйiру өзiн бiлiктiмiн, жанашырмын дейтiн билiкке
жараспайтынын есiне салдық. Бұл бiр кездерi қылмыс са-
налса, ендi уақыт өзгердi. Желтоқсанға берiлген көтерiлiс
деген атау орныға бастады. Алаңда атойлаған жастарымыз,
оларды арашалауға араласқан аға, апаларымыз мемлекеттiк
марапаттарға ұсынылып жатыр. Əрине, осыдан кейiн болған-
қойғанды ашық айтудан несiне жалтарайын?!
    Мен осыған дейiн төрт машинаны өртеуге қатыстым де-
сем, тыңдаған кейбiр кiсiлер:
    – Сонда сен қалай аман қалдың? Жұртты жаппай ұстап,
жазалады. Қайтiп ұсталмадың? – дейдi сенер-сенбестерiн
бiлмей.
    Əрине, сену-сенбеу елдiң еркi. Ақиқаты əлгiндей.
Ал, ендi ұстай алмаса, ол жағы сол кездегi тергеу-тексе-
ру жүргiзгендердiң iсi. Менiң бақытым – ұсталмағанымда.
Бiреулерiне осылай десем, ендi бiреулерiне:
    – Сонда қалай, сенiңше? Мен мақтанып, «төрт ма-
шинаны өртеуге қатыстым, мынадай-мынадай қақтығыс
оқиғаларында қатысып, мұнша əскердi шоңқайттым деп, өз-
өзiмдi ұстап беруiм керек пе?» – деймiн.
    Иə, қалай дегенде де Желтоқсан – бiздiң тағдырымыз.
Бүгiнде сонымен мақтанамыз. Керек кезiнде көшеге
шыққанымызға, алаңда жиналған ондаған мың елмен бiрге
қазақ халқының талап-тiлегiн қасқайып тұрып айтқанымызға
марқаямыз.
    Қанша қудалау, қаншама қыспақ болса да ел елдiгiн жа-
сайды. Арада өткен жиырма жыл аралығында өз басым соған
куə боп жүрмiн. Халық тағдырымен, ұлт мүддесiмен санасу
керек дейдi менiң де, оның да, бəрi-бəрiмiздiң жұдырықтай
жүрегiмiз...
                    Жазып алған Сұлтанғали ҚАРАТАЕВ.

212
Ғабиден БӨЛЕКОВ:

               ӨМIРIМIЗДI ӨКСIТТI...
    Алаңда қолға түстiк. Бəрiмiз ұрылған-соғылғанбыз.
Бiреуiнiң көзi көгерген, екiншiсiнiң басынған аққан қан
маңдайына қатып қалған. Ана жерге апарамыз дейдi,
орын жоқ. Мына жақтың қамайтын жерiн сұраса, тағы да
апарған адамдарды сыйдыра алмай жатыр. Содан не iстейдi,
қаланың сыртына қарай əкеттi. «Өжеттiң жанынан өтiп бара
жатқанда: «Жiгiттер, менi осында қалдырып кетсеңдершi»,
– дедiм. «Ендi шықпайсың ба?» – дедi. «Шықпаймын, ертең
жұмыс қой», – дедiм.
    Содан үйге қарай кетiп бара жатсам, қалада жұмыс
iстейтiн ауылдың жiгiттерi түнгi кезектен қайтып келе жа-
тыр. Бетiм iсiп кеткен, басымда үлкен жара. Даусым да
өзгеше шыққан шығар. Олар менi танымай қалды.
    Үйге сүйретiлiп əрең келдiм. Жаттым. Сол жатқаннан екi
күн орнымнан тұра алмадым. 19-ы күнi қиралаңдап жүруге
жарадым-ау. Емханаға баруға тура келдi. Ендi жұмысқа
бiрдеңе деу керек қой. Ем жасайды, қағаз бередi деген
дəрiгерiм:
    – Ничего было на площадь ходить, – дейдi. Сөйттi де
мүлде қарамай қойды. Бiр боқтадым да кеттiм.
    Не болса да жұмысқа барайын дедiм. Абай даңғылы
мен Бауман көшесiнiң қиылысында аялдамада тұрғанбыз.
Қызыл жағалы солдаттар мен милиционерлер қасымда
топтанған қазақ жiгiттерiне қарай тұра ұстылды. Бiрiн де
ұстай алмай, қайта айналып аялдамаға келдi. Тып-тыныш
тұрған маған жармасып, машиналарына салып алды. Қанша
қарсыласқаныма қарамай күштеп мiнгiздi. Содан Əуезов
аудандық iшкi iстер бөлiмiне əкелдi. Кiмсiң? Қайдансың?
Бет-аузыңа не болған? Қойшы, əйтеуiр сұрайтын сұрақтары
көп. Бiрiнен кейiн бiрi қыспаққа алып, кешкi тоғызға дейiн
ұстады. Арасында айтпайтындары жоқ. «Своего архара хоте-
ли посадить» – дейдi. Бiрiншi хатшылыққа өз қазақтарыңды
қойғыларың келдi дегенi ғой. Ұрғанына да, тепкенiне
де көндiм. Қарсыласып абырой табасың ба, одан бетер
тепкiлейдi. Тұп-тура палачтар ғой олар. Тергеушiлерi бұл
                                                      213
жақтың кiсiлерi еместiгi көрiнiп тұр. Бұрын да жазып алған
мекен-жайымды, жұмыс орнымды тағы да қайталап жазды.
Барар жер-басар тауымның қайда екенiн құжаттарымнан
нақтылады. Қараңғы болғанда бiр-ақ жiбердi. Оңымнан да,
солымнан да суретке түсiрiп алып қалды. Сөйтсем соңыма
шырақ алып түскенi екен бұл. Маза бермедi-ау!
    1987 жылдың 7 қаңтары күнi таңғы сағат бесте есiктi
тарсылдата соғып бiр кiсiлер келдi. Сөйтсем, МХК-ның
мықтылары екен. Əлi де жарақаттарым жазылып бiтпеген. Ет
қызумен бiлмеген болуым керек, кейiн сырқырап ауырып шы-
датпайтын жерлерiм көбейдi. Жұмыс жайына қалған. Ұйқы
қашқан. Түнiмен дөңбекшимiн. Денем ауырып шыдатпай-
ды. Мiне, сондай жағдайда түрмесiне тықты. Тыныстайтын
ауасы жоқ, тас қабырғаның арғы жағына бiр кiрген адамның
шығуы қиын екен. Ұру-соғу, тергеу-тексеру. «Қанша маши-
на өртедiң?» дейдi. «Қанша солдатты жарақаттадың?» дейдi.
«Мүмкiн өлтiрген орыстарың да бар шығар» – дейдi. Не ке-
рек iстеген қорлықтары қалмады. Əуелгiде шыдап бағып,
артынан өз-өзiмдi ұстай алмай қарсыласатынды шығардым.
Содан соң-ақ жазалауды күшейттi. Бəрi жабылып тепкiлеп,
қол-аяғымды байлап-матап тастайтын болды. «Целинный»
кинотеатрының жанынан қанша өтсек те, ол маңда адам-
ды қорлайтын осындай орын барын кiм ойлапты. Сөйтсем,
нағыз тамұқ сонда екен. Подвалында жоғарыдан өтетiн қара
құбыр бар. Торлы темiрмен менi көтерiп, екi қолымды соған
асып байлап қойды. Оңбағандар «жыны басылсын» деген
болу керек! Содан салбырап тұрдым. Тұрғаны не, аяқ жағым,
тiземнен төмен жағым ыстық батареяға тиiп тұр. Ып-ыстық.
Кемi сексен-тоқсан градустық ыстық қой ол! Оларға да
керегi сол, есiмнен танып қалсам да, солай қорлаған. Тиген
жерлердiң бəрi күлдiреп күйiп қалған. Еттерiмнiң пiсiп
кетпегенiне тəубе деймiн! Əйтпесе, мен өстiп жүре алар ма
едiм? Батарея күйдiрген денемнiң бəрiнде өмiрi өшпейтiн
iз – тыртықтар қалды.
    Ал, оған дейiн ше? Есiме түссе əлiге дейiн денем түршiгедi.
Ұйқыда жатсам, шошып оянамын. Себебi, күйiп қалған жер-
лер жара болып жазылмай, жүре алмай, не орнымнан жөндеп
тұра алмай қиналдым-ау... Дəрiгерлерге барғанда олар атып
жiбере жаздайды. «О, декабрист» – дейдi. Ауырып, шыбын
214
жаныңның шырқырағанына қарамайды, қатып қалған дəкенi
тартқылап... Ой-ой айтуға аузым бар-майды-ау, бармайды...
Иттер-ай, иттер десейшi!.. Ыза болып, менде мың жылдық
өшi бардай қинайды... Қашан майлап, қайта таңып бiткенше
бiр-бiр өлiп тiрiлетiн едiм...
    Түрмедегi азапты күндерiм осылай өттi ғой.
    Ешкiмге жолықтырмайды. Сырттан хат-хабар алдыр-
майды. Адвокат деген жоқ. Айтсаң, «саған оның не қажетi
бар, сен қылмыскерсiң!» дейдi…
    Қысқасы, мен үшiн жүргiзiлген тергеудiң түрi осылай
болды.
    Он шақты күннен кейiн бiр қазақ тергеушi əке-шешемдi
ертiп келiптi. Əсте Жамбылдан алдырылған тергеушi-ау
деймiн.
    – Мiне, əке-шешеңдi көрiп отырсың. Сен ендi мына
қағаздарға қол қоя сал, – дейдi. Көрген қорлығым жанымды
жеп, жарақаттарым есiмдi тандырып тұрғанда оның не қағаз
екенiн сұрамаппын да. Берген қаламсабымен сүйкектетiп
қол қоя салыппын. Бiр жағы оны анық бiлетiндей, өзiм үшiн
күресетiндей хəлде емес едiм. Өйткенi, жүйкем бұзылды.
Ақыры сол сырқат жүйке ауруларын емдейтiн жерге апарды.
Бiр ай шамасында қараған болды да, «қазiргi жағдайда дұрыс,
соттауға болады» деген секiлдi қағаз бердi. Бiрақ, мен үшiн
сот процесi созылып төрт рет өттi. Неге десең, менi көрдiм,
бiлемiн, бəрiн бүлдiрген осы деп куəлiкке жүрген кiсiлердiң
сөздерi бiр жерден шықпайды. Темiр торлы машинамен
сотқа əкелсе, алдын ала дайындаған əлгi куəсымақтары
келмей қалады. Өстiп-өстiп уақыт сырғып өте бердi. Оның
үстiне жүйкесi бұзылған мен сияқты «қылмыскердiң»
сөзi үйлесе бере ме? «Алаңға барған жоқпын!» деймiн
қасарысып. Болмаса, «мен вообще сендердi бiлмеймiн!»
деймiн. Сондай-сондайдан кейiн, алаңға барғаным аз
болғандай, қалтама анаша салып қойыпты. Оның өзiн сот
басталғанда естiдiм. Елең-алаңда ұйқылы-ояу жүрiп, «бол-
болдың» астына алғанда iнiмнiң курткасын киiп алыппын.
Сол кезде алып кетуге келген «тəртiп сақшылары» лып
еткiзiп қалтама шегетiн бəленi сала салған. Не дейсiң? Қалай
ақталарсың? «Əй, көкелер, киiм де менiкi емес! Iнiм ана-
ша тұрмақ темекiнiң не екенiн бiлмейдi» деймiн. «Əй, сен
                                                        215
не деп тұрсың, сен анаша шекпесең, мына нəрсе қайдан тап
болды?» дейдi де бiр тебедi...
    Қашан да күштiнiң к... диiрмен тартады. Бiрақ, қазаққа
қарсы жасаған мына тiрлiгi, əй, бiлмеймiн, не деп бола-
тынын... Ол аздай, қазақтың бiр азаматы маған куəлiкке
жүргiзген кiсiлерiнiң түрiн қараңыз: бiрi литван, екiншiсi
кореец, үшiншiсi кавказдық, төртiншiсi орыс екен. Соларға
менiң алаңнан түсiрiлген суретiмдi көрсетедi. Литван жiгiт
бiрден бiлмеймiн, бұны көрген жоқпын деп адам екенiн
аңғартты. Ал, аналар тергеушiлердiң айтқанын iстедi,
сөздерiн қайталады. Сөйтiп, Ыдырысованың алдына бар-
дым. Iстi болдым. Бұл кезде желтоқсанға деген көзқарас
өзгере бастаған. Бiр жағы ауру-сырқаулығым да септесуге
себеп болған шығар. Маған қойған бiраз соттау жөнiндегi
тармақтары өзгердi. Бəрiбiр, құр кетпедiм ғой...
    Психикалық ауытқуы бар адамдарды жауапкершiлiктен
айырушы едi. Шын мəнiнде солай болуға тиiс. Ал, маған
келгенде оның өзгеше сипат алып, ескерiлмеуi – қамауда
отырып, осындай жағдайға келгендiгiм болса керек.
Оған жеткiзген кiм? Өздерi! Алайда мені денi-басы тəуiр,
«жазалауға жарайтын» қылмыскер ретiнде сотқа жеткiздi,
алдарынан өткiздi, азды-көптi белгiлеген жазаларын өтеттi.
2000 жылы ақталдым.
    Бiрақ, аурумын. Ешбiр жұмысқа жарамаймын.
Психикалық ауытқуы бар, жүйке аурулары қатарында
тiркеуде тұрған адамға жұмыс бере ме?! Екiншi топтағы
мүгедек ретiнде ақша аламын. Жанбағысым сол...
    Адам бақытты болу үшiн өмiрге келедi дейдi. Ал, мен...
жастық шақтың қызығын да көрмедiм, үй болып, жар сүйе ал-
мадым. Өмiрiмiздi өксiттi... Бəрi-бəрi сол бiр Желтоқсанның
зардабы. Бiз соның қаһарманымыз. Қазiр солай бағалап,
айрықша құрмет көрсетпегенiмен, түбi оған да жетермiз...
Тек қана аман болайық...

                       Жазып алған Гүлмира Талғатқызы.




216
               ЖЕЛТОҚСАН –
         ТƏУЕЛСIЗДIГIМIЗДIҢ БАСТАУЫ
    Бiздiң жатақхана Республика алаңына өте жақын едi,
бар болғаны 500 метрдей ғана. Ертесiне 17 желтоқсан күнi
таңертең 9-10-дар шамасында жастардың Брежнев атындағы
алаңға жиналып жатқанын есiтiп, көзбен көрейiк деп алаңға
барғанбыз.
    Алғашында 300-400-дей халық бiрте-бiрте жиналып,
алаң халыққа толды. Ұлттың рухы – қайсар жiгiттер мен
қыздардың көп екенiн көрiп, жүрегiмiз қуанды. Алаң бiрте-
бiрте жастарға лықа тола бастады. Орталық Комитетiнiң Бюро
мүшелерi мiнбеге шығып жастарды таратуға шақырулары
шеруге қатысушылар жағынан наразылық ретiнде айқай
мен ысқырыққа ұласты. Шеруге қатысушылардың тарауын,
алаңнан кетуiн талап етiп жатты. «Сендер комсомолсыңдар,
жоғары оқу орнының студентiсiңдер, жатақханаларыңа
барыңдар. Ертең оқытушыларың партияның саясатын
түсiндiредi, тарқамасаңдар қиын болады», – дедi.
    Менiң байқауымша, барды бағаламай, iшкi қажеттiлiкпен
халық пiкiрiмен санаспай, Мəскеудiң өзiмбiлермендiкке са-
лынуы жастардың көкейiндегi алау оттың тұтануына апар-
ғандай. Жүрегiнде оты бар, елiм деген өрiмдей жастарды
алаңға осылай алып шыққан-ды. Ол алауды «қызыл импе-
рия» да, желтоқсанның ызғарлы суығы да қайтара алмас-ау
деп топшыладым, жастардың жүзiне қарап тұрып.
    Жiгiттер де, қыздар да қызғаны соншалық бiрiнен кейiн
бiрi шығып сөйлеп жатты. Үстiнде əдемi қызыл польтосы
бар апайдың мiнбеге шығып, халықты топтасуға, отаршыл
үстемдiкке төзбеуге шақырып сөйлегенiн өз көзiмiзбен
көрiп, рухтандық.
    Бiр кезде алаңды қоршап алып ешкiмдi шығармай,
ешкiмдi кiргiзбей ұстауға бұйрық берiлсе керек. Ары-
берi қозғалуымыз қиындап қалды. Алаңға бет алған
демонстранттардың жаңа топтары қоршауды бұзып кiрiп,
қақтығысулар басталды.
    Алаңдағы солдаттар бiздi алаңнан ығыстыра бастады.
Шеруге жиналғандар шырша бұтағымен қорғану үшiн ұра
бастады.
    Сол күндер қыстың ең қысқа күндерi болатын, тез
кеш болып қалғанын да, əскер санының көбейiп кеткенiн
                                                      217
де байқамаппыз. Сапер күректерiмен қаруланған əскери
курсант-шекарашылар, темiр қалпақ киiп, қолдарына
қалқан ұстаған солдаттар бейбiт шерушiлердi резеңке
қолшоқпарымен ұрып, алаңнан қуалай бастады. Бiздер бiр-
бiрiмiзбен сығылысып тұс-тұсқа қаша бастадық. Сол кез-
де мен шалынысып құлап қалдым да, солдаттар резеңке
қолшоқпармен (дубинка) басымнан ұрып есiмнен танып
қалыппын. Жарты, əлде бiр сағаттан кейiн есiмдi жиғанда,
бiр қазақ солдаты «жедел жəрдем» машинасына апара
жатқанын сезiп, «ағатай, менi жiберiңiзшi, өзiм қайтам» деп
сұранып едiм, ол тез кетiп қал деген ым жасады. Маған да
керегi сол, есiмдi жинап, бар пəрменiммен қайта айналып
бейбiт шерушiлерге қосылдым. Бiрақ, толқынмен ары-берi
жүре алатын түрiм жоқ, қайта-қайта отырғым келедi, басым
айналады, құсқым келедi. Əрине, резеңке қолшоқпардың
басыма дүркiн-дүркiн қатты тиiп, миым қозғалғандығы,
жағдайымнан бiлiнiп тұр, оның үстiне алдында бiздi алаңнан
қуып шығу үшiн өрт сөндiргiш машинасымен бiздерге
мұздай суды бар екпiнмен шашқанда үстiмiз мұз болып
қатып, құлап қала жаздағанбыз.
    Алаңда жүре беруге шамам келмейтiнiн бiлiп
жатақханаға қайтайын десем, бiр топ жiгiттерiмiз кəдiмгiдей
қызып кеткен, «қазiр, қазiр» деп қояды қайтуға намыс
жiбермейдi. Ал өзiм жатақханаға қайтайын десем, жақын
маңдағы көшелерде, үйлердiң кiре берiс алаңқайларында,
жатақхана айналасында бас сауғалап жүргендердi итпен
қуып ұстау, жазалау жалғасып жатыр екен. Бұл түнгi 12-нiң
шамасы болса керек. Қайта алмасымды бiлдiм жəне алаңда
жүре берсем мiндеттi түрде менi ұстап əкететiнiн бiлiп,
телерадио комитетi жақтағы кiшкене су ағатын жолдың
жиегiндегi көпiрдiң астына кiрiп тығылып жаттым. Сол
кiшкене су ағатын арықта, көпiрдiң астында бiраз (бiр құдай
бiледi қанша уақыт жатқанымды) жан сауғалап жаттым.
Желтоқсанның қарлы, аязды суығы денемдi қарып бара жа-
тыр, басым да ауырып делi-құл болып, есiм кiрелi-шығалы
күйе дiрiлдеп жаттым. Жүргiншiлердiң аяғы басылды-ау
дегенде жатақханаға 300 метрдей бар едi, сүйретіліп келдiм
жатақха, наға. Бiздiң жатақхана өзiндiк басқару (самоуправ-
ление) жүйесiнде едi. Комендант та, студенттiк кеңестiң
төрағасы, кастелянша, вахтер бəрi де өзiмiздiң студент-
терден құрылған едi. Кезекшi вахтер тезiрек кiргiзiп алып,
218
коммунист студенттердiң барлығын институтқа жиналысқа
алып кеткенiн, ешкiм жоқта аман-есен келгенiме қуанып жа-
тыр.
    Ертеңiне деканаттағылар мен оқытушылар əр
жатақханаға кезекшiлiктi тəулiк бойы қойып, əр үш сағат
сайын тексерiп, оқу корпустарын да тексерiп, кешке сыртқа
шығатын есiктердiң бəрiне құлып салынды. Ректоратта 5-шi
курс студенттерiмен жиналыс болды. Институт бойынша
оны ұйымдастырған «бiз болыппыз». Мен əншейiн сыр бер-
мей, миымның шайқалғаны туралы бiр адамға бiр сөз айт-
пай, жиналысқа құр сүлдерiм қатысқаным болмаса, «тiрi
өлiк» болып отырдым. Əрине, ол кезде ауруханаға, емханаға
барып көрiнуге қорқамын, себебi тергеудiң астында қалып,
бiр сəтте iстi, қылмысты болып түрмеге қамалып кетуiң
ғажап емес едi... Менiң сол түнгi жан күйзелiсiмдi тiлмен
айтып жеткiзу мүмкiн емес. Өзiмнiң қатты қиналғаным
сонда шығар. 17, 18, 19 желтоқсанда өз көзқарасымыз
бен пiкiрiмiздi бейбiт түрде бiлдiруге шыққан бiздердi
Компартияның демократиясы осылай жаншып, қырғынға
ұшыратты. Желтоқсанның қырғынды үш күнi өтiсiмен,
iле-шала жер-жерде жиындар өткiзiле бастады. Бiздерге
Қазақстан Компартиясы Орталық Комитетiнiң бөлiм
меңгерушiсi Цветков деген күнде институтта жиын өткiзедi
жəне Мемлекеттiк қауiпсiздiк комитетiнiң қызметкерлерi
мен тергеушiлер лекциядан, сабақтан тiптi сынақтан алып
кетiп, «жоғарыдан алаңға шығыңдар деп кiмдер нұсқау
бердi?» деп қайдағы бiр сұрақтарды берiп, ығырымызды
шығаратын.
    Көрсетiлген суреттерден менiң суретiм табылмай, мен
əйтеуiр «сөгiстен» аман қалдым...
    Желтоқсан – жастарды қазақстандық патриотизмге
тəрбиелейтiн, үлкен тағылым аларлық мектеп болуы керек.
Бiз осы ұлы қозғалыстың мəнiн жастарға терең түсiндiрiп,
Отанын сүюге, патриот болуға баулуымыз керек. Өйткенi
желтоқсан көтерiлiсi – егемендiгiмiздiң, тəуелсiздiгiмiздiң
бастауы болды.
                                Керiмхан ДҮЙСЕНБИЕВ,
                         Оңтүстiк Қазақстан облысының
                               Қорғаныс iстерi жөнiндегi
                            департаментiнiң қызметкерi.
                                                       219
                                   Талғат АЙТБАЙҰЛЫ

            ПЫРАҚ МIНГЕН ҮШ ЖIГIТ
    Бұлар кiмдер болды екен дейсiз бе?
    Ендеше бiлiп алыңыз: үлкенi Тұрсынжан, одан кейiн
Махмұт, ең кенжесi – Айтберген. Ағайынды үшеу, бəрi де
Құлмановтар. Аталарынан дарыған ұсталық өнердiң қыр-
сырына тереңдей үңiлiп, бабаларымыздан қалған мұраның
жоғалғанын тауып, кетеуi кете бастағанын бүтiндеп өз
тiрлiктерiмен өздерi боп жүргенде қазақтың басына қара
бұлт үйiрiлдi. Өздерiн Албан атаның ұрпақтарымыз деп
есептейтiн, соны ерекше мақтан көретiн үшеуi бiрдей атқа
қонды. Тура табаны күректей жетпiс жыл бұрынғы аталары
мен ағаларындай намысты ту еттi. Олар Жəмеңке батырдың
«Бала өлгенше, шал өлсiн! Орыс алғыш болса, бiздiң жа-
нымызды алсын, бiздi атсын!» деген ұранмен елдiк туын
тiктесе, бұлар «Қазақты – қазақ басқарсын!», «Бiз теңдiкке
жүрсек те, кемдiкке көнбеймiз!» деген тегеурiндi талаппен
алаңға барды. Ду-ду елдiң ортасына түстi. Оған бiр кiрген
қазақтың намысы қыз-қыз қайнайды екен дейдi...
    Ендеше, өздерiн сөйлетейiк!
    – Қазақ жастарының Жаңа алаңға жиналып жатқанын
жолда естiдiм, – дейдi Махмұт. – Ұстазымның үйiне бара
жатқан бетiмнен бұрылып, бiрдеңеден қалғандай алаңға
келдiм. Сол уақыттың өзiнде алаңның екi жақ бетiн ма-
шиналары кесе-көлденең қойып, жауып тастапты. Ортада
қырық-елудей ғана кiсi тұр. Солардың арасына мен де бар-
дым. Артынша айналамызды милиционерлер қусырып қыса
түстi. Апыр-ау, не болар екен, қатарымыз көбейер ме екен
деп үрке қарап тұрғанымызда зооветинститут жақ бет-
тен бiр қора елдiң келе жатқанын, дабырлаған дауыстарын
естiп қалдық. Қолдарында көтерген ұрандары бар. Тура
Октябрь мерекесiне шыққандай лектi көрген кезде көңiлiмiз
көтерiлiп-ақ кеттi. Олар тақай бергенде Желтоқсан көшесi
жағын бекiтiп, ешкiмдi жiбермеймiз деп тұрған солдаттар
бiреу бұйырғандай алдарын ашып жiбердi. Бiр кезде Достық
даңғылы жақтан шыққан лек көрiндi, оған Байсейiтова
көшесiн өрлеп көтерiлген ел үстемелей қосылды. Түс
əлетiнде атшаптырым алаң лықа толды. Содан алаң бiр
220
босамады-ау. Келiп жатқан жұрт, кетiп жатқан жұртта қисап
жоқ. Жұмыс күнi болған соң, кесiрi болмасын деп күнделiктi
нан жеп жүрген қызметi мен оқуын да ұмытпағандар ғой,
олар.
    Халықтың қарасы көбейiп, алаң лық толған сайын,
Алматы көшелерi наразы шерушiлерiнiң үнiмен, қазақ
əнiмен асқақтаған сайын билiктiң зəресi ұшты. Алматының
iшiндегi милициясы, əскерi, қала бердi шекарашылар, өрт
сөндiрушiлер училищесiнiң курсанттары аз көрiнiп, сырт
жақтан адамдарды жазалаудың неше түрлi айла-шарғысын
үйренген əскерiн жүздеп, мыңдап əкеле бастады. Ол аз
десеңiз, қасқыр иттерiн абалатып жəне əкелдi. Бiрақ, ит
қанша жыртқыш, қабаған болғанымен қалың халықтан
ығады екен, оны да көрдiк...
    Су шашқан кезде үстiмдегi қазақы жалбағай тұмағым
мұз боп қатып қалды. Пальтом да сауыс-сауыс мұз... Осыдан
кейiн, əй бiр, ашындық-ау!.. Неге ашынбайық, тып-тыныш
қана тұрдық, наразылық ойымызды əнмен жеткiздiк, сөзбен
айттық. Бұның бəрi бiздiң Конституциямызда көрсетiлген.
Сөз, баспасөз, жиналыс бостандығын шектемейдi делiнген.
Бiз заңмен белгiленген сол шектен шыққан жоқ едiк. Ал,
мыналар жау көредi, соты да, прокуроры да, милициясының
басшылары да құртамыз, аямаймыз дейдi. Айтатындары тек
қана «кет». Оған көне қоятын бiз бар ма? Өйткенi Советтiк заң
бiздiң жақта, ал мыналар соны көпе-көрнеу бұзып отыр дейдi
заңмен жақсы қаруланған ағалар. Оның үстiне жастардың
арасында атақтары дардай, ел бiлетiн, қадiрлейтiн үлкен
кiсiлер жүр. Бiрақ, бəрiбiр. Үлкен үй жақ аямауға, қыз демей,
ана демей қырып-жойып соғуға, қалайды алаңды тазартуға
бұйрық бердi. Олар бiр соқса, бiз де бiр соқтық. Əйткенмен
қаруы күштi, қалқаны мықты əскерлер ойнақ салды-ау... Бiз
де қайтпадық. Не болса да көрейiк дегенге бiржолы бекiндiк.
Бұған дейiн аузымыз буылып келдi емес пе. Өздерiн тəртiп
сақшыларымыз, əскермiз деп момын елдi қырып-жойып
жүргендерге қол көтергенiмiздi, машинаны өртегендердiң
жанында болғанымызды, оларды бiлетiнiмiздi айта алмай
келдiк. Декорациялық ағаштарды сындырдық, көшелерге
қойылған ұзын орындықтардың ағаштарын босатып алып,
солармен қаруландық. Əйтпесе оларға қарсы тұру мүмкiн
емес едi.
                                                         221
    Адамнан айла артылмайды. Бiр жiгiттер қолдарындағы
ұзын таяқтарын өрт сөндiргiш машиналардың двигателiне
тыға қойып, шыр айналып тұрған қалақшасын кiлт тоқтатып,
жүргiзбей тастады. Жүргiзушiлерi кабиналарынан тұра-тұра
қашады. Оған жата кеп күлемiз... Осы аралықта «уралаған»
үрейлi дауыс естiледi. Прожектор жарығының астында сапер
күректерiнiң жүзi жарқ-жарқ етедi. Сойылдары төбемiзде ой-
найды. Бiз де аямаймыз. Таспен ұрамыз. Сөйтiп арпалысып
жүргенде елдiң арасынан Тұрсынжан көкемдi көрiп қалдым.
    – Махмұтжан, өз-өзiңдi сақта, абай бол! – деп ағалық
қамқор үнiн естiртiп үлгердi сол аралықта.
    Бiрақ, жазалаушы əскердi қусақ да қауiп, олардан қашсаң
да қауiп едi. Бiр қарасам, Айтберген жүр жанымда. Қасында
Хасен Қожахметов ағамыз. Ол кезде танымаймыз.
    – Əй, жiгiттер, майлы шырша жақсы жанады. Қазiр қарап
тұрыңдаршы, – деп бiреуiнiң түбiнен от қойып жiберiп едiм,
лапылдаған жалын ойнақшып төбесiнен бiр-ақ шықты.
Өзiмше мəз боп екiншiсiне жүгiре берiп едiм, жанымызда
жүрген əдемiше келген жiгiт қолымдағы күкiртке жармасты.
    – Мұндай бассыздыққа баруға болмайды! Басқасы да
жетiп жатыр ғой. Ойланса, ойланатындай қарсылық жасап
жатырмыз, – дедi.
    Кейiн бiлдiм ғой оның кiм екенiн. Ол – бейбiт заман-
да, сонау жетпiсiншi жылдары ұлттық кемсiтушiлiкке жол
бермейiк деп айтып, жазып, сол үшiн жазалы боп жүрген
Хасен ағамыз.
    Алаң қым-қиғаш сапырылыс, майдан даласы дерсiң.
Тек қана танкпен бомбылаушылар самолеттер жоқ деме-
сең, қалған кеңестiк қарудың бiразы осында əкелiнiптi.
Анадайдан екi əскери машина көрiндi. Дереу алдын бөгеп,
бүйiрiнен тоқпақтап, таспен атқылап тоқтауға мəжбүр
қылдық. Жүргiзушiлерi жерге түсе сап қашты. Бұның iшiнде
не бар деп бiреуiнiң артқы есiгiнен кiрсек, екi жəшiк ракет-
ница жатыр. Əскерде болған жiгiттер бiрден соған жарма-
сты.
    Осы жерде Айтберген əңгiмеге араласып:
    – Қараңызшы, осындай қарумен шығып, оны бiзге қарсы
қолданса, оларға жарасады. Ал, бiздiң жақ қарсы əрекетке
көшiп едi, «бұлар бұзақы, наркоман, iшкiш, қоғамға жат
элементтер» деп, айтпаған жаман сөздерi, тақпаған теңеулерi
қалмады.
222
    – «Наркомандардың» бiреуi мен ғой. Егер ұстала қалсам,
менi де көк есекке терiс мiнгiзiп, қамап тастар едi. Өйткенi,
ракетницаны алдым. Бiрақ, мен қалай ұстауды, қайтiп ату-
ды бiлмейдi екенмiн. Менiң атқаным қырын кетедi. Ендi бiр
жiгiттiң атқаны Орталық комитет үйiнiң терезесiн қиратып
өтiп, iлiп қойған пердесiн өртеп жiбердi. Мiне, сол кезде бүкiл
басқарушы аппараттың мықтылары бiзге төбеден «қызыға»
қарап тұрғанын көрдiк. Одан кейiн бəрiмiз арқаланып
кеттiк. Əркiм өзiнiң батыр бабаларының атын ұрандатты.
Бiз «Райымбек бабам, қолдай гөр!», «Райымбек, Райымбек!»
деп алға қарай лап қойдық. Алдымызда мықты тосқауыл
бар екен. Бес қаруы бойында, жұтқынып, тұрған жасақтар
атырылып-атырылып шыға келдi. Бұл бiзге ой салды.
Онысын өздерiне қарсы қолданайық дедiк. Үлкен үйлердiң
қалқасына көп жiгiттi қалдырдық. Өздерiмiз бiршама топ
болып шабуылға шықтық. Бiздiң аз екенiмiздi көрген олар
соңымыздан «уралап» бердi. Бiз керi серпiлiп, жасырынып
тұрған жiгiттердiң қармағына əкелдiк. Мықтымсынған алғы
лектi қоршауға алып, бiз де бiразын жамсаттық. Iшiнде
шендi офицерлерi де бар екен. Ұруын ұрғанымызбан, анау
айтқандай қинаған жоқпыз. Несiн жасырайық, пистолетiне
тимесек те, солдаттардың қалқандары мен шоқпарларын,
күректерiн тартып алған кездерiмiз болды. Алайда олардай
кəсiбилiкпен қолдана алмадық.
    Аналардың бiзге қарсы құрал ретiнде жұмсауының
бiр мысалы ретiнде сапер күректерiн қалай қолданғанын
айтайын. Күректiң қырымен ұрғанда тура ұзыныңнан
сұлап түсесiң. Мынау құлап қапты-ау демейдi, жабылып
тепкiлейдi. Мен де бiр рет сондай жағдайға түстiм. Сонда
бүрiсiп басымды ғана қорғай берiппiн. Керзi етiкпен дүңкiл-
детiп теуiп жатыр, теуiп жатыр.
    Екi қабырғамды iшiне кiргiзiп жiберiптi. Ал сапер күрегi
пальтом қалың болғаннан кейiн кесiп өтiптi де, етiмнiң бiраз
жерiн тiлiп жiберiптi. Кiм бiледi өлтiрiп тастар ма едi, бiздiң
жiгiттер қайта шабуылға шыққанда тастай қашты...
    – Бойында қазақ қаны бар кiмдi де тығырыққа тiреген,
амалсыз алаңға шығарған ызғарлы желтоқсан күндерiнде
мен Алматы облыстық Мəдениет бөлiмiнiң халық творче-
ствосы жөнiндегi жауапты қызметкерi едiм. Оң-солымызды
жақсылап танып, ұлттың рухы, болашағы, бостандығы
                                                           223
жөнiнде толғанысты əңгiмелерге араласа бастағанбыз. Жас
та болсақ өремiздiң осылайша өсуi қалай болды, неден бол-
ды, кiмдер əсер еттi деген сауал қазiргi əңгiме үстiнде ой-
ыма оралып отыр. Қазақ жерi ұлан-ғайыр. Бабаларымыз
ғаламат байлықты ұстап қалғанда, өзiнiң мəдениетiнен неге
айырыла бастады? Алақандай ғана жерге иелiк етiп отырған
армяндар мен грузиндер өздерiнiң жазуын қалайша сақтап
қалды? Ендi ең ақырғы тiрегiмiз – тiлiмiз жойылып барады,
дəстүр-салтымыздан айырылдық. Бұның арты қалай болар
екен? Осы сауал əсiресе өнер мен мəдениет, ғылы саласында
қанымен, жанымен жұмыс iстеп жүрген ағаларымызға ерек-
ше əсер еттi. Есенберлин романдары ой салды, Олжастың
«АЗ и Ясы», тiптi тiлiн ұмыта бастағандардың өзiн қатты
оятты. Кинода «Қыз Жiбектiң» өн бойында көрiнiс беретiн
халқымыздың өткен кезеңi, қазақы болмысы, дəстүрi ерiксiз
ойланатын едi. Оның үстiне бiз сурет өнерiне, қолөнерiне
қатысымыз мол болғандықтан мұражайларымызды аралай-
мыз. Осының бəрi бiз секiлдi жастардың жүрегiне от бердi.
Осындай алмағайып сəтте Дiнмұхамед атамыздың билiктен
алынуы сəл ғана себеп болды. Iштей тұншығып жүрген елге
сiрiңкедей от қойып жiбергендей əсер еттi. Сондықтан халық
«Қонаевты қорғаймыз!» деп ұрандатқан жоқ. Жүрегiнiң
əмiрiмен көшеге шыққан жастарға қосылды, алаңға келдi.
Сол күнi, қарап отырсам, бiздiң жұмысымыздан алаңға
жалғыз мен ғана келiппiн. Түскi астың алдында ертерек
шығып кетiп алаңды қайыстырған қалың елдiң арасында
болдым. Кешке тағы да келдiм.
    Кейiн қазақ жастарын кiнəлау үшiн мəскеушiл
орталықтың, солардың сойылын соққан қан-сөлсiз, ұлттық
намыстан жұрдай қандастарымыз айтып жүрген, жа-
зып жүрген надандық туралы, көтерген ұрандарының
сауатсыздығы хақындағы сөздерiнiң бəрi – жала! Шын
мəнiнде алаңға жиналған ел мəдениеттi талап-тiлекпен
келдi. Ұлттың мүддесiн қозғаған ұрандарының бəрi дерлiк
оқулық кiтаптарда жазылып жүрген. Пролетариаттың
Ұлы көсемi деп үйреткен Владимир Ильич Лениннiң
еңбектерiнде өз қолымен қағазға түсiрiлген қанатты ой-
лар едi. Жастар сонымен қаруланды. Кеңестер Одағының
Конституциясын ұстанып, соның аясында сөз сөйледi,
талап-тiлектерiн бiлдiрдi, бейбiт шерулер жасады. Бiрақ, ең
224
өкiнiштiсi, сол уақыттағы коммунистiк билiк үшiн бұл сөз
жүзiнде ғана айтылатын, iс жүзiнде қирата соққы берiлетiн
үрейлi көрiнiстер болатын. Сондықтан қазақ жастарының
қарсылығы – кеңестiк жүйеге қарсы бой көтеру ретiнде
қабылданды. Халық атын жамылған Компартия көсемдерi
өзiнiң жазалаушы механизмдерiн шұғыл түрде iске қосты.
Отыз жетiнiң ойранында, қуғын-сүргiннiң кезiнде жиған
бар тəжiрибелерiн пайдаланып бақты. «Ойбай, не дейсiң,
ана жақта балабақшаны өртеп, сəбилердi өлтiрiп кетiптi»,
«мына жақтағы бiр мектептiң оқушыларын қырып тастап-
ты», «бəрiн жасап жүрген қазақтар екен, тек қана орыстарды
ұрып-соғып, өлтiрiп жатыр» деген үрейлi хабарлар тарат-
ты. Рациямен хабарланды. Өзiмiз «үш əрiп» дейтiндердiң
тiрлiгi, кəнiгi тəсiлi болса керек, бұл. Бiрақ, аңқау ел ə де-
генде осыған сендi. Тiптi өзiмiз де, «шынымен де солай ма
екен?» деп, қалың ойдың ортасында қалдық. Бiрақ алаңға
жиналғандардың арасында пиғылы бұзықтар көзге түспедi.
Түссе де, олар арандатушылар едi... Тəртiп орнатушыларға
керегi осы болатын. Сол себептi де бейбiт елге бүйiдей
тидi, əуелi өздерi қол көтердi. Ең ширығатын осал жерiмiз
– қыздарымызды сүйрелеп, ұра бастады. Қазақ қыздарын
құрметтеген, халқымызды көбейтетiн ұрпақ деп қастерлеген
халық емес пе. Сонан соң аянып тұрсын ба? Бəрi солай ба-
сталды. Қазақ жiгiттерi қыздарды қорғады. Қыздар арқылы
қазақ намысына араша түстi, ту еттi. Бұл азаматтың азаматы
ғана атқаратын айтулы iс дер едiм мен.
    Алматыдағы Желтоқсан көтерiлiсiн қазақ жастарының
атына ғана телу бiржақтылық болар едi. Олай дейтiнiм, алаң
– ақ жаулықты апаларымыздың да шырылдап, шырқырап
жүргенiне куə. Қанды алаңнан өз басым қазақ мектебiнiң
шынайы жанашыры Шона Смаханұлын, қазақ əдебиетi мен
мəдениетiнiң нағыз жоқшысы Мардан Байдiлдаевты, сол
секiлдi қазақ халқының тарихын, дəстүр-салтын шұқшия
зерттеп, дала өркениетi үшiн шыбын жанын шүберекке түйiп
жүрген Жағда Бабалықов, Сəбетқазы Ақатаевты жəне басқа
да жасы үлкен ағалар мен апаларымыздың талай-талайын
көрдiк. Сондай-ақ, бiз бiлмейтiн жасы үлкен кiсiлер көп, өте
көп болды. Осы орайдан алғанда, Желтоқсан – халықтың
бұлқынуы, ұлт-азаттық сипаттағы қозғалыс, нақтылап айт-
қанда көтерiлiстiң нақ өзi болды.
                                                          225
    Бiз Қажымұқан мен Фурманов көшесiнiң қиылысына
таяу жерде тұратын едiк. 17 желтоқсан күнi жұмысқа бара
жатқанда алаңға таяу жерде шекарашы əскерлерiмiздiң
тұрғанын көрдiк. БТР-лармен келiптi. «Əй, мыналар бəрiне
бекiнген екен, аямауға тас-түйiн бекiнiп келген екен» дедiк.
Бiрақ ұлттық рухпен қаруланған қазақ жастары бұдан
қорқып, ыға қоймады.
    Желтоқсан көтерiлiсi туралы көп ақиқаттың бетiн ашуға
айрықша үлес қосқан Мұхтар ағамыз құрған комиссия бұның
бəрi əдейi ұйымдастырылған орталықтың жымысқы сая-
саты екенiн анықтады. Расында солай ғой! Мысалы, бiз 17
желтоқсан күнi алғашқы қақтығыстардың кезiнде алға қарай
жұлқына шығып, артынша бұғынып қалған арандатқыш екi
азаматты ұстап алдық. Əрекетi, аузынан шыққан сөздерi күдiк
келтiргеннен кейiн амалсыз қолын қайырып, қалтасынан
құжатын алып қарадық. Сөйтсек, Мемлекеттiк қауiпсiздiк
комитетiнiң қызметкерлерi. Несiн жасырамыз, кеудесiнен
түйiп-түйiп жiбердiк. «Тура өлтiремiз, мынауыңды қалтаңа
сал да, тез арада табаныңды жалтырат!» дедiк те куəлiгiн
қолына ұстатып, үлкен үйге қарай құйрығынан бiр-бiр теуiп
қуып жiбердiк...
    Мəскеудiң кеудемсоқтығы қазақ жастарын қатты шират-
ты. Сол күндерi өзiмiз «орысша сөйлейдi, орыс боп кеткен»
деп мұрнымызды шүйiретiн қазақ қыздарының намысын
көрiп, қайран қалдық. Ойпырмай, қазақ қыздарының мiнезi
деген ғажап екен! Өздерi сондай өжет те өршiл, сөздерi тура
мiрдiң оғындай.
    – Қазақ қыздарының қаһармандығы болмаса, Желтоқсан
мұншалықты дүркiремес едi! – дейдi Махмұт. – Аяқ асты-
нан ештеңе болмайды. Ұлттық өремiздi өсiретiн, намысы-
мызды қамшылайтын сөз айтатын ағаларға жақын жүрдiк.
Айына екi рет өтетiн Əуезов музей-үйiндегi университеттiң
сабағынан қалмайтынбыз. Ол жерде кiмдер болмайды
дейсiз?! Айтыскер ақындар келедi, дəулескер күйшiлер
өнерiн ортаға салады. Ғұлама Марғұланның телегей-теңiз
əңгiмелерiнен кейiн мен қазақпын демеуге əддiмiз қалмаушы
едi. Оның директоры Рахманқұл Бердiбаев ағамыздың өрелi
ойларын естуге Алматыда оқитын жастар лек-лек боп үзбей
келетiн. Тiлдiң жайы, қазақ мектептерiнiң мүшкiл халi,
солтүстiк облыстарымыздың орыстанып бара жатуы ашын-
226
дыратын. Осының бəрi жинақтала-жинақтала келе, ақыры
қопарылысқа əкелдi. Димаш атамыздың əп-сəтте босаты-
луы, адами құрметтен қағылуы жай себеп қана дейтiнiмiз
сондықтан.
    Бiз алаңға шығу арқылы ұлтымыздың алдындағы пары-
зымызды өтеуге ұмтылдық. Өйткенi, əрқайсымыз өзiмiздiң
қазақ екенiмiздi сезiндiк. Əрбiрiмiздi ұлттық намысымыз
қамшылады. Бiздi неге басынады? Фарабидi туған топырақ,
Сұлтан Бейбарысты өмiрге келтiрген аналар, Шоқан мен
Ыбырайды, Абайды айтып мақтанатын қазақтан өзiн-өзi
басқаратын бiр ұл шықпады дегенге арландық. Тоқтат,
мұндай жосықсыздыққа жол бермеймiз. Əуелi жердi ие-
ленген ұлтпен санас, келiсiмiн ал деуге бардық. Кеудемiзде
елге, жерге, ұлтқа деген сүйiспеншiлiк сезiмiмiз буырқанып
тұрды. Əрқайсымыз бiз шықпағанда кiм шығады деген ой-
мен бəрiне бас тiгiп, алаңға барғанбыз. Мен бiрiншi рет қолға
түскен кезiмде екi жақтың тартысында қалдым. Солдаттар
екi қолымнан өздерiне қарай тартса, бiздiң жiгiттер екi
аяғымнан ұстап алған. Əйтеуiр бiздiң жақ қаптап кетiп,
босатып алды. Əйтпесе мен де милицияның торына түсiп,
түрмеде жатар едім. Екiншiсiнде аяғымнан шалып жықты,
арқамнан сапер күрегiмен ұрды. Онда да бiздiң жiгiттер
алып қалды. Ал, үшiншi ретте қашамын деп «Береке»
дүкенiнiң арт жағындағы қуысқа барып қаппын. Бұл кезде
түннiң бiр уағы. Олар əбден күшейген. Жастардың үлкен
топтарының бөлшектеп жарып, қоршауға алып, қасқыр
иттерiн шабаландырып шыққан сəт болатын. Бiрге жүрейiк,
бiр-бiрiмiздi адасып қалмайық деген ағатайым Тұрсынжан
мен iнiм Айтбергеннiң қайда, қай топта кеткенiн бiлмеймiн.
Бiз отыз шақты адам жансауғалап, қай жерде паналайтын
тесiк, қай подъезд ашық болса, далбаласап қашып-пұшып
тығылып жатырмыз. Азая-азая бес-алтауымыз ғана қалдық.
Төмен қарай жүгiрiп отырып, құрылыс техникумының
жатақханасының артынан бiр-ақ шықтық. Бiр кезде алды-
мыздан шыға келген офицер пистолетiн аспанға қаратып
атып жiбердi. Айналасындағы солдаттар бiздi төрт-бес
орайды, сапер күректерiмен жасқап тура терезенiң түбiне
əкеп тiредi. Басшысы рациямен бiреулердi шақыра бастады.
Сонда əлгi жiгiттiң кiм екенiн бiлмеймiн, арамыздан бiреу
бар даусымен «Аруақ!» деп айқайлай атырылып, қолына
                                                         227
рация ұстаған офицердi қақ тұмсықтан бiр-ақ қойды. Ана
байғұстың бас киiмi бiр жаққа ұшты да, жалп етіп құлады.
Солдаттар не болғанын бiлмей аңтарылып тұрып қалыпты.
Алдымыз ашылды, сонымен ор текеше атырыла-атыры-
ла жөнелдiк. Қашамын деген бiр жiгiтiмiз шұңқырға түсiп,
ұсталып қалды. Ал, қалғанымыз қашқаннан қашып Абай
даңғылына бiр-ақ шықтық. Жолдың шетiне тоқтаған жеңіл
машинадан бiреу ақшасын төлеп түсiп жатыр екен. Шоферi
қазаққа ұқсайды. Соның iшiне бiрiмiзден кейiн бiрiмiз
сүңгiп, «кеттiк, кеттiк» дей берiппiз. Мүшкiл халымыз-
ды түсiндi-ау деймiн, заулата жөнелдi. Сол кездегi Ленин
даңғылына жеткенде екi жiгiт түсiп қалдық, қалғандары ары
кеттi. Сол уақытта кiмсiң, қайдансың дейтiндей емеспіз.
Бəрiмiздiң ойымыз бiр едi, бiз бiр-ақ едiк қой! Қазақты
басынған қалай екен, ұлтты қорлауға бола ма екен, соны
түсiндiрейiк, сезiнсiн дедiк. Бəрiмiздi Алматының алаңына
апарған осы ой емес пе едi? Жөнсіздік жөнсiздiктi тудырды.
Ашынғаннан кейiн өздерiнiң жасағанын өздерiне жасадық.
Дəл сол күндерi қазақ жастарын билiктiң дегенiне ерiп,
кiнəлағандар аз болмады. Кейiн ондай ағаларымыз, апала-
рымыз «саясат солай едi ғой» деп ақталған болды. Себебi,
бiздiң күресiмiздiң əдiлдiгiн əлем қолдады, адал ниеттi адам-
зат құптады, араша түстi.
    – Сонымен, ары қарай не болды? – деймiн Махмұттың
ойын iркiп.
    – Абай мен Лениннiң қиылысындағы аялдамаға барсақ,
бiр балағының жыртығы жалбыраған Айтберген мен
Тұрсынжан екеуi жүр. «Қашып құтылса, осында соғатын
шығар деп едiк» деп iнiм құшағын ала ұмтылды. «Əйтеуiр
амансың ғой?» деп ағатайым да кеудесiне қысып жатыр.
    Сонымен, ағайынды үшеумiз тiке жүрсек, жол-жөнекей
аңдыған милиция мен солдаттардың қоршауына тап бо-
лармыз, одан да «алыс та болса жақын» демекшi, қаланың
Көктөбе жақ бетiндегi бұлтарыс-қалтарыс көшелердiң
жықпыл-жықпылымен аяңдап, Горный-Гиганттың үстiңгi
жағы арқылы барайық дедiк. Сөйтiп үйге таң алдында əзер
жеттiк.
    – Тура қан майданның қақ ортасынан шыққандай күй
кештiк, əбден шаршадық, – дейдi Айтберген. – Мен де екi
жақтың «көкпары» болдым. Жазалаушы жақтың бiр сарбазы
шалбарыма жармасып, тартқанда бiр балағы дар ете түсiптi.
228
    «Қорқаулар түнде жортады» демекшi, олардың барын-
ша зұлымданған кезi түн қараңғылығы болатын. Əскердi
Сəтбаев жақтан да, Желтоқсан жағынан да аямай төктi.
Қайткенде алаңды босатамыз дедi. Тiптi сол маңдағы
үйлердiң айналасының бəрiне қарулы солдаттар қойылды.
Алаңның кiре берiс, шыға берiсi бос қалмады. Бiрақ со-
лай етудiң өзi олар үшiн оңайға соққан жоқ. Шын мəнiнде,
қазақ жастары қайсарлық көрсеттi. Сұлтандар мен Əлия,
Мəншүктердiң, Төлеген мен Нұркендердiң зұлым фаши-
стерге қарсы күресте ерекше ерлiкпен көзге түсуi бекер
емес екен. Бойымызда сол ағалар мен апалардың қаны бар
екен. Соны көрсеттiк-ау деймiн. Күллi əлемнiң назарын
аударған Алаң – қазақ үшiн қасиеттi орын болу керек. Онда
құдыреттi қазақ рухы аспандаған. Алаңнан кетсек те, ер-
тендер тағы да шығамыз, қазақ үшiн, ұрпақ үшiн керекпiз,
өзiмiздi аман сақтайық деп кеттiк. Мысалы, ең ақырында
Ауылшаруашылығы институтының жатақханасынан ары
қарай Абай даңғылына дейiн жер бауырлап жылжып бардық.
Əйтпесе көзге түсiп қалатын едiк...
    Мiне, азап пен машақатқа саналы түрде барып, азат
ойдың туын желбiретiп, оған жау боп жармасқан озбыр
күштермен арыстанша алысқан ағайынды үш жiгiттiң ор-
таншысы осылай дейдi. Оны тыңдап, айтар ойымыздың
бəрiн iзiмдi басқан iнiлерiм ақтарды ғой дедi ме, Тұрсынжан
əңгiмеге көп араласа қойған жоқ болатын. Тек осы жерде
ғана:
    – Бəрiнен де қанды оқиғадан кейiнгi қуғын-сүргiндi
айтыңыз, – дедi қалың ойды серпiп тастап. – Қылмыскердi,
мемлекеттiң жауын үй-үйден iздедi, мекеме-мекеме, ау-
ыл-ауылдан iздедi. Өздерiнше «тапқан» болды. Сонан
кейiн əрқайсысын аямады, соттады. Алаңда қырғаны аз
көрiнiп, ендi «əдiл заңның» шешiмiмен аямай жазаласақ
дедi. Дегендерiне жеттi де... Бiрақ, бəрiнiң шегi бар ғой.
Шексiздiк о дүниеде ғана! Ал, оған дейiн Алланың дегенi
болады. Желтоқсан көтерiлiсiнен кейiнгi науқан да басты
кiнəлiнi ұстай алмағандықтан бəсейе бердi. Ол бəсейген сай-
ын əдiлеттiң үнi өктем шыға бастады.
    – Мiне, сол уақытта бiз «Желтоқсан» қоғамын
ұйымдастырушылардың қатарынан табылдық, – дейдi
Айтберген. Өзi шешен де нық сөйлейдi екен. Айтарының
                                                       229
бəрiн көкейге жұптап барып қана сыртқа шығаратын əдетi
бар екен. Бұл да бекер емес. Iсiне сенгендiктен, мəселенiң
байыбына барып, зерттеп-бiлгендiктен артық сөзсiз дөп
айтады. – Өйткенi, жазықсыз жазаланып, түрме тозағының
iшiнде тұншыққан жiгiттердi босату қажет болды. Жапа
шеккен қаракөз қарындастарымыз, апаларымыздың ендiгi
тағдыры бiзге байланысты деп бiлдiк. «Егер бiз жүгiрмесек,
онда кiм жүгiредi?» дедiк. Парызымызға қарыз болмайықшы
дедiк. Неше түрлi хаттар жаздық. Олар халықаралық
ұйымдарға да жолданды. Бiрiнен кейiн бiрiн Мəскеу-
ге жөнелттiк. Алматының прокуратурасын да, сол кездегi
орталықтың құқық қорғау министрлiктерiн де өнер, қоғам
қайраткерлерi, спорт саласының майталмандары қол қойған
хаттармен төпеледiк. Қала бердi аштық жариялаумен де
қарсылығымызды бiлдiрдiк. Бұрынғы Ленин алаңына киiз үй
тiккен бiз едiк. Ашыққан елмен бiрге болдық. Сендер жалғыз
емессiңдер деп күндiз-түнi қастарынан табылдық. Мұндай
əрекеттерiмiз жемiссiз болмады. Сотталғандар жарық
дүниеге шетiнен шыға бастады. Iстерi қысқартылды, арты-
нан жаппай ақтала бастады. Президентiмiз Тəуелсiздiктен
кейiн Жарлығын шығарды. Осының бəрi сырт көз үшiн
өз-өзiнен келгендей, рет-ретiмен болып жатқандай сезiлер.
Бiрақ, арғы жағында жай көзге көрiне бермейтiн тынымсыз
əрекет, күресiмiз бар екенiн елдiң бiле жүруi үшiн айту керек.
Бұл мақтан үшiн емес, сабақ болу үшiн, «мен елiмдi жақсы
көремiн, Отанымды сүйемiн, ұлтымның азаматымын» деген
сөздi тек қана қажет кезiнде, өзiн көрсетiп қалатын сəтте ғана
айтатын «ақылдылар» сабақ алсын, олай жасау ұят екенiн
шынайы сезiнсiн, жүрегiмен ұқсын, ұл-қыздарын, немере-
шөберелерiн ондай əдеттен аулақ болуға тəрбиелесiн деп
əдейi баса айтып отырмын Сiзге!
    Айтбергеннiң «Сiз» деп отырғаны – мен! Ол маған айту
арқылы күллi елге, көзi ашық, көкiрегi ояу адамдарға ой
сап отыр. Адамгершiлiктiң ақ жолынан аттамау қажеттiгiн
өздерiнiң iстерi мен сөздерiнiң бiрлiгiн баяндай оты-
рып, өрiстi еткiсi келедi. Əйтпесе биылғы – Желтоқсан
көтерiлiсiнiң 20 жылдығы аталып өтетiн жылы ағалар мен
апалардың бiразын таныдық қой. Көтерiлiске халықаралық
стандарттар негiзiнде баға берейiк, көтерiлiсшiлерге ста-
тус бергiзейiк, нағыз қаһармандарын марапатқа ұсынайық
230
деген мəтiндегi хатты алып барып, соған халқының сөзiн
сөйлеп жүрген, мақтаны боп жүрген ұл-қызы ретiнде қол
қоюын өтiнгенде, маңдайымыз тура қара тасқа тигендей
болды. Айтберген соны естiген. «Е, олар аман болсын!
Бала-шағасын, немерелерiн ойлайды ғой. Басқаларымыз
ақымақпыз, бiз болашағымызды ойламаймыз», – деп тiстене
кiжiнiп едi.
   Əттең... иə, əттең дейсiң! Олармен кешегi қанды алаңда
қақтығысқандай ашық ұрысқа шыға алмайсың. Өйткенi,
олар – өзiң, қандасың, бауырың. Мына сайқал саясат,
билiк бөлiсi, атақ-абырой бөлiсi оларды осындай мүсəпiр,
бейшара қалыпқа салды. Ондайлар сонысымен ерекше.
Қайран халықтың, аңқау қазақтың сенiмiне əдемi сөзiмен,
жып-жылмағай ойларымен ендеп алған. Бiрақ, қашанға
дейiн сөйтер екен дейсiң? Желтоқсан көтерiлiсiндегi
қаскөй билiктiң жымысқы саясатының əшкереленгенiндей,
күндердiң күнiнде шынайы бейнесiмен ашылар. Оған дейiн
уақыт керек. Көп уақыт, қазақтың санасын оятатын алтын
уақыт...

Роза БҰХАРБАЕВА:
            «ЖЕЛТОҚСАННАН СОҢ
         ЖЕТI АЙ ЖҰМЫССЫЗ ЖҮРДIМ»
    1985 жылы фосфор заводына жұмысқа орналастым.
Техникалық бақылау бөлiмiнiң 2 лабораториясында тексе-
рушi боп жүргенiмде Алматыда жастардың үлкен нара-
зылығы туралы хабар дүңкiлдеп жетiп жатты. Олардың та-
лабы оң екенiн жүрегiмiз сездi. Бiрақ, өзiмiзбен бiрге қызмет
iстейтiн орыс ұлтының өкiлдерi басқаша қабылдап, жастар-
ды жазғыра бастады. Бөлiм бастығы Тамара Васильевна
Крутьконың өзi бас боп: «Бұлар битiне семiрдi. Қой соңында
жүр едi, оқыттық-тоқыттық, мəдениетке үйреттiк. Ендi мiне,
төбемiзге шығып, əбден есiрдi. Оларды аямау керек!» – деп
едi, басқалары iлiп əкеттi. Алматыда орыстардың таяқ жеп
жатқанын, əлденеше балабақшаны қиратып, балаларды ба-
уыздап кеткенiн, оқушыларды жарақаттап, ұрып-соққанын
осы төндiрiп айта жөнелдi. Жай ғана оңашада айтып қойса
мейлi дер едiк, бəрiмiздiң басымыз қосылған жалпы жиналы-
ста бiрiнен кейiн бiрi шығып, исi қазақты, қазақ жастарының
                                                         231
бұзақылық қылығын ауызға алып, айыптай бастады. «Итiң
ұры десе намыстанатын қазақ» емеспiн бе, «Жоқ, олай емес!
Бəрiн өз көзiмен көрiп келген кiсiлердiң айтуынша көресiнi
қазақтарға көрсетiп жатқан «спецназдың» жасақтары екен.
Жастар жазықсыздан-жазықсыз таяқ жептi. Əрбірден соң
бейбiт шеруге шыққан қыз-жiгiттердiң əрекетiнде қандай
қайшылық бар? Конституция бойынша ойларын еркiн
айтуға, көшеге шығуға ерiктi емес пе?» деп қызынып сөйлеп
едiм, бiрден iштен шыққан жау боп шыға келдiм.
    Қандай ұлтты болса да жаппай қаралауға əсте болмай-
ды. Өзiм нанын жеп, еңбек етiп жүрген ұжымда да қырын
сөйлейтiн орыс ұлтының қайбiр өкiлдерi ерекшеленiп шыға
келдi. «Орыстардан қандай жамандық көрдiңдер? Бүкiл
жақсылықты жасады. Əрбірден кейiн сенiң осында еңбек
етуiңнiң өзi бiздiң ұлттың арқасы!» – дедi бiрi.
    Қорлықтың үлкенi – ұлтты жазғыру екен! Менiмен бiрге
жұмыс iстейтiн қазақ қыздар маған қарады. Араларындағы
ересегi мен едiм. Кiшкене екi қызым бар-тұғын. Жасым жи-
ырма тоғызда. Бұларға бiрдеңе айтып, ой таластырып жеңе
алмайтынымызды бiлдiм де, қасымдағы қыздарға: «Осылар
не десе о десiн. Ауыз өздерiнiкi. Бəлкiм, əдейi арандатып
отырған да шығар. Бiз ештеңе естiмеген болайық. Осының
өзi оларға берген соққы болады», – дедiм. Бұған дейiн ара-
мызда бiр орыс отырса да, соның көңiлiне қарайлап орыс-
ша сөйлеушi едiк. Ендi тек қана өз тiлiмiзде сөйлесемiз
дедiк. Əбден ығына жығылып, көпшiк қойғанға жаман
дағдыланыпты. Адамгершiлiктерi жетсе, бiздiң бiр сөзiмiз
болса да үйренсiн дедiк.
    Сол күннен бастап өзгердiк. Басымыз қосылып
қалатын түскi астың кезiнде өзiмiздiң əңгiмемiз ортақ.
Күнделiктi күйбең тiршiлiк əңгiмесiн айтып, күлетiн
жерiнде күлсек, бiрi болмаса бiрi жүгiрiп келiп, үстелiмiздi
жұдырығымен тас еткiзiп қойып қалады. «Сендер кiмге
күлiп отырсыңдар? Мүмкiн бiздi мазақтаған шығарсыңдар.
Қане, орысша сөйлеңдер!» – дейдi бұйырып. Осы жа-
рылардай боп ызыланған кейпiне күле қарап: «Сен неге
бүйтесiң? Əңгiмемiз мүлде басқа тақырыпта. Ал, түсiнгiң
келсе, қазақша үйрен. Оған көнгiң келмесе, сен үшiн ау-
дарып берер жайымыз жоқ», – деймiз. Бұл сөзiмiзге тiптi
шамданады. Дереу бастыққа барып, сыртымыздан жаман-
232
дайды. «Роза жай жүрмей, жаныңдағы қазақ қыздардың
бəрiн бүлдiрдi. Бiздi күлкi етiп жатыр», – деп бiр барса,
одан кейiн жұмысымыздан кемшiлiк iздей бастады. Оның
бiрден-бiр тəсiлi – үш ай сайын тапсырып тұратын аттеста-
ция едi. Бұл жанымдағы қыздарға психологиялық жағынан
жұмыстан шығартып жiберу түк емес едi. Өз жұмысымды
бес саусағымдай бiлемiн. Оның əрберден кейiн тiлге қатысы
жоқ. Өндiрiс қой. Сынаққа кiргенде бүкiл жауабымды
қазақша бере бастадым. Қызық үшiн қалай жауап бергенiмдi
айтып көрейiншi. Мысалы, шихтования бөлiмшесiнен
шыққан агломерат екiншi цехқа келiп түседi. Одан кейiн мы-
надай конвейермен пеш цехына жеткiзiледi. Одан ары қарай
шикiзатқа айналады деген секiлдi жұмыстың жай-жапсарын
тiгiсiн жатқызып баяндай бастасам, «мы не поняли, по-
русский отвечай» дейдi. «Нет! Я отвечать не буду. Мен қазақ
мектебiн бiтiргемiн. Мен қазақ ауылында өскемiн. Сiздерге
керегi жұмысым ғой, жұмысымда мiн жоқ. Ешқандай тəртiп
бұзған емеспiн. Ендеше маған қоятын қандай кiнəларыңыз
бар?» дедiм. Осы үшiн ерегесiп маған «екi» қойып жiберiптi.
Арада бiр ай өткен соң сынақ тапсыруға тағы да келемiн.
Тура өткендегiдей жай қайталанады. Билеттегi орысша
сұрақтардың бəрiне қазақша заулатып жауап бере бастай-
мын. Күнделiктi айналысып жүрген iсiм ғой. «Кез келген
сұрақтарыңа кiдiрiссiз жауап беремiн. Бiрақ жауабымды
қазақша айтамын», – деймiн қасарысып. Сонымен, екiншi
рет «не аттестован» деп жiбердi. Үшiншi жолы келгенiмде
дəл солай боларын iшiм сезген. Арғы жағында жұмыстан
қууға iлiк бар. Расында, дəл солай еттi. Кадр бөлiмiне ба-
рып, қалайда бастау əрекетiн бастап жiбердi. Бұдан мен ыға
қоймадым. Ақыры бстадым ғой, аяғына дейiн көрейiн дедiм.
«Алашағым қалса да, айташағым қалмасын» дейтiн атам
қазақтың сөзiн ту етiп: «Сендер менi қуғыларың келетiнiн
анық бiлемiн. Бiрақ менiң де өзiмнiң азаматтық құқығым
бар. Мен соны бұзбауды талап етемiн. Жауабымды ауда-
рып беретiн аудармашы əкелiңдер», – дедiм. Сонымен, олар
техникалық қауiпсiздiгi бөлiмiнде жұмыс iстейтiн Бақыт
деген келiншектi əкелдi. Оның тiлi менiң сөздерiмдi жатық
жеткiзуге толық жетпедi. Оларға керегi осы екен. Жымың-
жымың етедi.
                                                       233
    – Бақыт, сенiң мына аударуың бойынша мен «құлаймын».
Оданша сен аудармай-ақ қойшы, – деп күлдiм. Сөйтсем,
Бақытымның бетi боп-боз. Құдай-ау, адамға ұқсап күлуге
де, сөйлеуге де қорқады ғой. Қараңызшы, мысымызды қалай
басып тастағанын!
    Аттестация созылып-созылып мамырға келiп тiрелдi.
Түнгi кезектен кейiн ауыл жаққа барып келгенімде,
кiреберiсте тоқтатып қойды.
    – Сiз жұмыстан шығарылғансыз, – дейдi күзетшi.
    – Қалай, қашан шығарылдым?
    – Мен бiлмеймiн оны. Жоғарыдан сондай бұйрық келген.
Мен сiздi iшке жiбере алмаймын, – дейдi жолды бөгеп.
    Кейiн бұйрықпен таныстым. Онда «не соответствует
занимаемой должности. Уволит по ст. 364» деп жазылған.
«Сонда қалай? Бұған дейiн бəрi жақсы боп келді. Онда
жұмысты жаңа бастағанмын, ендi соны аяқ астынан атқара
алмай қалыппын. Бұл не сонда? Желтоқсан оқиғасы жа-
ратпай қойды ма? Анығын айтыңдаршы, сонда мен не-
ден жазып қалдым?» десем, тiке қарай алмай жүздерiн
бұрып əкетедi. «Менiң бар жазығым – ақиқатты айтқаным.
Сендер соны қатты ауырладыңдар. Бəрiне жазықты ең əуелi
өздерiң. Жұмыста отырып, бүкiл елдiң көзiнше қазақтарды
жамандайсыңдар. Көптiктерiңдi пайдаланып аз қазақты
жазғырасыңдар, көпе-көрнеу жала жабасыңдар, жерiн ба-
сып, нанын жеп жүрген халықты ұнатпайсыңдар. Мен соның
жөнсiз екенiн мəймөңкелемей беттерiңе айттым. Мiне, менiң
бар кiнəм осы боп тұр. Сендер менi осы үшiн жұмыстан
шығардыңдар» десем, сөздерiнiң соңы мiңгiрге ұласады.
    Бəрiбiр əрекетсiз қалмадым. Заң кеңесшiлерiнен сұрасам,
үш айға дейiн қудаланып, өз орныма баруыма мүмкiншiлiгiм
болған екен. Бiрақ, ақиқаттың жолы ауыр келедi емес пе.
Заңға шорқақ мен сол уақытты бiлместiктен өткiзiп алып-
пын. Бiр жағы оған ерiк бердi ме? Менi жұмыстан қуғаны аз
көрiнiп, ендi қыздарым Айбике мен Ақеркенi балабақшадан
шығартудың əрекетiне көштi. Ол заводқа қарайтын
балабақша едi. Оның меңгерушiсi Фатима Бұралқиева деген
əйел. «Сiз жұмыстан босадыңыз, ендi қыздарыңызды бұл
балабақшада тəрбиелей алмаймыз», – дейдi. «Əпке, үлкен
қызым биыл мектепке барады. Бiр-екi ай жүре тұрсын» де-
сем, кəсiподақ комитетiнен сондай нұсқау түскен, мен оны
234
орындамай тұра алмаймын дейдi. «Əпке, бəрiн бiлiп отыр-
сыз ғой. Мыналардың жасаған қиянатына сiз де қосыласыз
ба?» деп едiм, жағдайымды түсiндi.
    Қыздарымның жайын бiржақты етiп бола бергенiмде,
«паспорт режимi» деген бiрдеңе шықты. «Қайда тұрып
жатырсыңдар?» дейдi. Мен бiрiншi топтағы мүгедек орыс
жiгiтiнiң үйiнде тұрып жатқанымды айттым. «Ол жiгiтке бұл
үй керек болмаса, бiз оны қайтып аламыз. Бiзде үй кезегiнде
тұрғандар өте көп» деп, тұрғын үй басқармасын да соңыма
салды. Мəселе айналып сотқа барды. Мiне, сол кезде ашуға
мiндiм. Төсекке таңылған мүгедек жiгiттi құндақтаулы
сəби секiлдi көтерiп таксиге мiнгiзiп апардым. Сот процесi
өтетiн екiншi қабатқа да өзiм-ақ көтерiп шығардым. Соттың
төрайымы Габоева деген əйел едi.
    – Желдiң қай жақтан тұрғанын мен жақсы бiлемiн, –
дедiм, ə дегенде-ақ.– Сондықтан ештеңе демеймiн. Үйдiң
иесi ретiнде бəрiн мына орыс азаматының өзi айтсын.
    – Мен бiрiншi топтағы мүгедекпiн. Қолымдағы дəрiгерлiк
комиссияның қағазында басқа кiсiнiң мəпелеуi керектiгi
жазылған. Өмiрлiк мүгедекпiн мен. Бұл жағдайға завод-
та жұмыста жүргенде тап болдым. Зейнетақыны да завод-
тан аламын. Менiң атымдағы баспананы зорлықпен тартып
алуға ешкiмнiң де құқы жоқ, – дей бастап едi, iстi жүргiзушi
əйел бiрден тұрғын үй басқармасының атынан келген кiсiге
шүйiлдi.
    – Үй иесiнiң мынадай түрiн көрiп-бiлiп отырсыңдар.
Оның үйiнде тұрып, жiгiттiң бар жағдайын жасап, күтiмге
алған екi балалы əйелдi баспанасыз қалдырамыз дейсiңдер.
Жұмыстан қуғандарың аз ба едi? Мен əдiлiне жығыламын.
Заңсыздыққа бара алмаймын. Үй иесi Новичков Валерий
Владимирович мына əйелдi шығар десе, мен сол кезде ғана
шығара аламын, – дедi.
    Сонымен үйде қалдым. Қолыма сот шешiмiнiң бiр дана-
сын бердi.
    Ендi жұмысқа байланысты қуынуға кiрiстiм. Осы
аралықта баяғыда өзiммен пiкiрлес боп жүрген қызметтес
қыздарымды қарсы қойып үлгерiптi. Бiреуiнiң үй алғысы
келедi, екiншiсi жұмыссыз қаламын ба деп қорқады.
Сондықтан «аш пəледен қаш пəле» деген шығар... Жарайды,
онда əдiлдiктi əрiден iздейiн, бiреу болмаса бiреу сөзiмдi
                                                        235
сөйлер деп, аудандық атқару комитетiне шағымдандым.
Менi ақиқатты айтқаны үшiн қуалады, екi баламен жұмыссыз
қалдым дедiм.
    Сонымен, заводта жиналыс өттi. Ана жақ əдеттегiдей
жабыла жамандауға көштi. «Бұл барып тұрған ұлтшыл.
Алматыдағы жастардың арасында болмадым деп өкiнедi.
Сонда көрсететiн едiм дейдi...» Расында, сендердiң мұндай
қорлықтарыңды көргенше сойылдың астына түсiп өлуiм ке-
рек едi дегенмiн. Күйiнгенде айтасың ғой бəрiн де!
    – Əлi де сол сөзiмнен танбаймын. Намысыма тиiп,
себепсiзден-себепсiз қудаласаңдар, мен соған үнсiз
жүрiп көне беруiм керек пе? Өздерiң сондайға шыдар ма
едiңдер? – деп өздерiне жармастым. Бiрақ бұдан ештеңе
шықпады. Солар жеңдi. «Ретiмен көрейiн дедiм. Бұл күйi
қалдырмаймын, сотқа дейiн барамын», – дедiм.
    Алты ай өткенде iсiм Завод аудандық сотында қаралды.
Сафонов деген судья жағдайды егжей-тегжейлi сұрастырып,
жұмыстан негiзсiз қуылғанымды айтты. Айтуынша,
сол қызметке лайықсыз болсам, онда сол кəсiпорыннан
қабiлетiме сай жұмыс тауып берулерi керек екен. Олар бұл
заңдылықты бұзған боп шықты.
    – Менi тiптi аулаға аттап бастырмай қойды, – дедiм.
    – Осылай болды ма? – дедi судья кəсіпорын басшылығы
атынан келген кiсiге.
    – Ендi жұмыстан шығарылған адамды кiргiзбейдi ғой, –
дедi анау.
    – Жұмыстан шығарылу туралы бұйрық қысқа жазылып-
ты. Шағым берушi тапсырған бұйрық пен заводтың кадр
бөлiмi берген бұйрық екi басқа. Бұның қайсысы дұрыс? –
деп екi жаққа алмакезек қарады.
    – Мен орталық табельныйдан алдым, – деп едiм:
    – Мына бұйрықтың бiреуi өзгертiлiп, қайта жасалған. Ендi
осының анық-қанығына жетейiк. Бəрiңiздiң көздерiңiзше
орталық табельныйға телефон шалайын, анықтайық, –
дедi де цехтың бастығымен заматында сөйлестi. Бұйрық
кiтабындағы жазу менiкiмен бiрдей боп шықты.
    – Мiне, iстiң мəн-жайына ендi қаныға бастадым. Бұхар-
баеваға қиянат жасағанға ұқсайсыңдар. Одан да ары
нақтылау үшiн ендi кадр бөлiмiндегi бұйрық кiтабын алды-
рып көремiз. Ол қалай екен?..
236
    Сонымен бұйрық кiтабын алдырды. Көрдi. Мына
қулықты қарасаңызшы, менiң атыма шығарылған бұйрық
қағазы əппақ, тура жаңадан толтырылған сияқты.
    – Жəбiрленушiнi шығарған кезде перчаткамен жұмыс
iстеп пе едiңiздер? – дедi күлiп сот төрағасы.
    – Ол уақытта мен еңбек демалысында жүр едiм, – деп
жалтарды заңгерiмiз.
    Сол күнгi сот процесiне прокуратураның да өкiлi қатыс-
қан. Өзi егделеу келген ағай едi.
    – Қарағым, тып-тыныш қана жұмысыңды атқарып жүре
бермедiң бе? Бүкiл ұжымды ала тайдай бүлдiрiпсiң, – деп
өзiнше ренiшiн бiлдiрдi. Мiне, соны естiген кезде көзiме
лықсып жас келдi.
    – Көке, не болғанын сiз бiлмейсiз ғой. Егер менi қуғынға
салғандардың қорлау сөздерiн естiсеңiз... Бойында ұлтқа
деген қасықтай қаны бар кiм-кiм де шыдап тұра алмас
едi. Менiң бар кiнəм қарсы тұрғаным, қазақтың намысын
жыртқаным. Қай қазақ та солай етуi керек қой!..
    – Қолдан қайта жасалған бұйрық қағаз үшiн қылмысты
iс қозғауға болар едi. Бiз үйтпей-ақ қояйық. Бұхарбаеваның
осы уақытқа дейiн шығарған материалдық шығыны лабо-
ратория цехының бастығы Юрасованың есебiнен өтелсiн
дейiн. Iстi сонымен бiтiрейiк. Кiнəсiзден-кiнəсiз қызметтен
қуылған Бұхарбаева өз қызметiне қайта қабылдансын, – дедi.
    Мен жетi айдай сарсаңнан кейiн ұжымға қайта
қосылдым. Жүзiм жарқын көрiнгенiмен, жүрегiмде ауыр
iз қалды. Сондықтан да бұл əңгiменi осындай келеңсiздiк
қайталанбаса екен деген ниетпен еске алып отырмын...
    Роза Ақашқызының осы əңгiмесiн тыңдап отырған
Марат ӨМIРБЕКОВ: «Бiздi қайта тəрбиелегiсi келдi ғой»
деп, сөзiн ары қарай жалғастырды.
    – Мен бұрын сауда саласында қызмет етiп едiм. Кейiн
Жаңа Жамбыл фосфор заводына кассирлiк қызметке
ауыстым. Айлық ақшаларын берiп тұрғаннан кейiн
жұмысшыларға дейiн таныс болып кетедi екен. Бiреуiмен
күлiп амандасасың, екiншiсiмен əзiлiң жарасады. Желтоқсан
көтерiлiсiнен кейiнгi күндердiң бiрiнде əдеттегiдей
Роза Ақашқызымен хал-жағдай сұрасып жүздесiп едiм,
басшылықтың адамдары маған одырая-одырая қарады.
                                                        237
    – Марат, сен оған жолай берме. Ол жаман кiсi. Нағыз
ұлтшыл. Жанына жанасып кетсең болды, орыстарға қарсы
айдап салып, бұзады, – дейдi.
    Алматыда басталып, республикамыздың барлық
жерлерiнде дерлiк қозғау салған Желтоқсанды ұйымдастыр-
ғанда жоғары билiк əуелгiде дегеніне жеттi. Қазақ халқын
ұлтшыл атандырып, жазалау арқылы басқа ұлттарға сабақ
жасағысы келдi. Бiрақ, уақыт өте келе билiктiң һарам пиғылы
өз-өзiнен əшкерелене бастады. Өйткенi, қазақ табиғаты
таза, пейiлi кең халық қой. Орыстар да адал, əдiлiне жығыл-
ғанды сүйейтiн халық. Бiрақ горбачевшiл топтың шырмау-
ына iлiгiп, алматылық жұмысшы, студент жастарды жаппай
кiнəлағандар бiз еңбек ететiн кəсiпорында да анық байқалды.
    Сол бiр ауыр күндерде «iш қазандай қайнайды, күресерге
дəрмен жоқ» дегендей, күйзелiп жүрсек, бригадирiмiз
Николай Васильевич (фамилиясын ұмыттым) өзiнше осы
тақырыпта саяси сабақ өткiзбекшi болды.
    – Алматыда жастар бұзақылық жасады. Бəрi нашақор,
iшкiш екен, – деп бiздiң көзiмiздi ашпаққа əңгiме бастап
келе жатыр едi, көкiрек көзi ояу жiгiттердiң бiрi:
    – Əй, Коля, басқа басқа, ал сен бiзге ондай əңгiменi айт-
па. Бəрi неден шықты, кiм соған алып барған? Осы жағын
неге ойламайсыңдар? – деп аузына құм құйды...
                             Жазып алған Тоғанай Талғат.


Сембай БЕКСЕЙIТОВ:
           «ҚАНДЫ АЛАҢ БƏРIНЕ КУƏ!»
    Ол уақытта мен құрылыста жұмыс iстейтiнмiн.
Жүргiзiп жатқан құрылыс орнымыз Гоголь мен Мұратбаев
көшелерiнiң қиылысында едi. 17 желтоқсаннан бастап бiр
айлық еңбек демалысына шыққанмын. Таңертең киiмдерiмдi
алып келейiн деп, автобуспен сонда барғанмын. Қайтарда
Абайға дейiн жаяу көтерiлiп, стадионның алдынан 66-шы
автобусқа отырдым. Сонда үйден шығып, барып-қайтуыма
екi сағаттай уақыт кеткен. Қайтарда «гармошка секiлдi»
автобусымыздың iшiндегi елдiң жартысының астамы
бүгiнгi Ұлттық кiтапхананың алдынан түстi де, алаңға қарай
238
шұбырды. Бұрынғыдай ашық-жарқын жүз жоқ. Əуелгiде
оған мəн бермегенмiн. Автобусымыз қозғалып, өтiп бара
жатқанда көрдiм: алаң жақта көп ел жиналып қалыпты. Сол
кезде жанымда отырған мосқал кiсi: «Димекеңдi орнынан
алыпты, орнына Ресейден Колбин деген бiр орыс келiптi.
Ендi бiздi тағы да орысына басқартатын болды ғой. Бұл
қазақтың өз еркi өзiнде дейсiң бе?» – дедi. «Не дейдi? Не
дейдi?..» – деппiн үстiме əлдекiм сұп-суық суды сар еткiзiп
құйып қалғандай...
    Осыны естiген соң, келесi аялдамадан түсе салысымен
жоғары қарай өрледiм. Тура бiрдеңеден қалғандай болып керi
жүрiп, Фурмановпен жоғары көтерiлдiм. «Океан» дүкенiнiң
бұрышында дөңгелек жүздi қазақ келiншек екпiндеп сөйлеп
тұр екен. «Қазақстанды – қазақ билеу керек! Ұлттар тура-
лы көсемiмiз Владимир Ильич Лениннiң айтқан ойлары бар,
бұлар соны бұзып отыр. Бiз бұған қайткенде де көнбеймiз.
Ол – бiздiң заңды құқығымыз» дейдi. Анадай жерде мили-
ционерлер жай ғана бақылап тұрды. Əлгi əйелдiң жалын-
ды үнi, құдай бiледi, соларға да əсер еттi. Себебi, көбi қақа
жiгiттер болатын. Менiң де арқам қозып, тағы да айта түссе
екен деп тұрмын. Айналасында ошарылған ел əр жер-əр
жерден құптап, «дұрыс, дұрыс» деп жатыр. Тағы да бiреулер
сөйледi. Жарты сағаттай тұрғаннан кейiн қолымдағы
сөмкемдi апарып тастап, қайта келейiн деп жоғары өрледiм.
Келiншегiм үйде екен. «Əй, сен не естiдiң? Теледидар, радио
ешқандай хабар берген жоқ па? Жаңа мен алаңның жаны-
нан өтiп едiм, қызық боп жатыр. Қонаевты қызметтен алды,
орнына Колбин деген бiреудi əкелдi» деп жұрт қаптап жи-
налып жатыр», – деп едiм, «не дейдi...» дедi ол да бағанағы
менiң сөзiмдi қайталап.
    Шайымызды iшiп болған соң, екi қызымды шанаға отыр-
ғызып, бiр баламды жетектеп, үй iшiмiзбен мұражайдың ар-
тымен аяңдап алаңға қарай жүрдiк. Берi ашыққа шыққанда
қарасақ, ат шаптырым дейтiн алаңымыз тура құмырсқаның
илеуiндей қыз-қыз қайнап тұр екен. Бұның өзi бiзге ерекше
күш бердi. Тiптi дегбiрiмiз қашып, жүрiсiмiздi жылдамда-
тып бара жатыр едiк:
    – Шырақтарым, мына балақайларыңмен қайда бара
жатырсыңдар? Əскерiн де, жасақшыларын да қаптататын
түрi бар. Осының арты жақсы болмайды-ау. Тiлiмдi
                                                         239
алсаңдар, балалармен ол жаққа бармаңдар, – дедi жүзiнен
жылылық табы шашырап тұрған қартаң кiсi.
    Сонымен, əйелiмдi үйге қайтардым. Көп кешiкпей
қайтамын ғой деп мен кеттiм. Қайдағы қайтқан?! Исi қазақтың
намысты ерлерi жиналған алаң құшағына қаусырып босат-
пады. Үкiмет үйi жақ бет қаптаған əскер. Оның етек жағы
нөпiр ел. Ашу-ызасын ақтарған халықтың сөзiн есту қиын.
Күшейткiш деген аты бар қалақшадан шыққан дауыс он-он
бес метрге жетпей жұтылады. Есесiне ЦК-ның хатшылары
мен министрлер, прокурор, соттар сөйлеген кезде шығатын
үн Алматының ана басына жетiп жатыр десе болады. Сол
дауыстың өзi-ақ естiгеннiң бəрiн елеңдеттi. Бұл өзi не боп
жатыр дейтiн елдiң табиғаты ол уақытта мүлде басқа едi.
Қазiр ғой желтоқсанда итке талатып, жанын жарақаттап,
əбден зəресiн ұшырған, қорқыныш пен үрей тұла бойларын
əбден меңдеп алғаны соншалықты, жұрт Алматының алаңы
десе қашатын болды...
    Қазақта «Ине шаншар жер жоқ» деген теңеу сөз бар. Дəл
сол күнгi алаңды əңгiме еткенде осы теңеудi қолданса, əбден
жарасады. 25-30 мыңдай кiсi алаңды ұстаса, содан бiр де кем
емес ел Алматының көшелерiн шарлап жүрдi. Солардың бiрi
боп арасында жүргенiме iштей разы едiм. Жастық желiгiм
басылмаған, орда бұзар отыздың ен ортасындағы кезiм.
Лықсыған елмен бiрге мiнберге бiресе жақындап, бiресе
алыстап... Көсемдердiң сөздерiн бiрде естiп, бiрде естiмей
бесiнге iлiктiк. Мiне, сол кезде билiк күш алды. Ендi алаңды
тазартудың неше түрлi тəсiлдерiне көштi. Барынша аяусыз
түрге ауыса бердi. Мəселен, мына жақта қалқан ұстап, резiңке
сойылмен аямай сабап, бейбiт шеруге шыққан жастарды
бықпырт тигендей етiп жүргенде, бүгiнгi Желтоқсан көшесi
жақтан суын атқылатқан өрт сөндiргiш машиналар легiкеп
қалды. Одан қашып, лықсыған толқын секiлдi, екiншi жаққа
бiр-бiрлерiн итере, кимелей серпiлген ел жолындағыларын
таптап кете жаздады. Мен мiнбер жақта едiм, не болғанын
анық бiле алмай қалдым. Сұрастырсам: «Су шашып келе
жатқан машина бiр-екi қыздың аяғын басып, мыжып өттi», –
дейдi. Əрине, осыдан кейiн ашулы жұрттың одан бетер ыза-
ланатын ретi. Машиналарды өртеп, аударып-төңкерiп таста-
уы болуға тиiстi жай. Шетелдерде осындай қақтығыстардың
кезiнде бұдан да сорақы көрiнiстер болатынын теледидар-
240
дан талай рет көрдiк қой... Ең демократияшыл елмiз, оқыған
мемлекетпiз, сөз бостандығы да, баспасөз бостандығы да
ғажап дейтiн бiздiң Кеңестер Одағында мынадай оқиға
болады, оның қақ ортасында өзiмiз жүремiз деген ой үш
ұйықтасам түсiме кiрiп пе?!
   Алаң – бiздiң жиналатын ортақ нүктемiз болды.
Ешкiмдi-ешкiм танымайды десе де болады. Мəселен, өз ба-
сым етене жақсы бiлетiн бiр адамды да жолықтырмаппын.
Келдiм де араларына кiрiп кеттiм. Дəл сол күнгiдей бауыр-
мал қазақты жер ортасы осы жасыма келгенше көрмеппiн.
Бəрiмiз лап қойып мiнбер жаққа ұмтылдық. Тектен-текке
таяққа жығылып, тепкiнiң астына түскен ару қыздарымызды
көргенiмiзде, шыдай алмадық. Қазақтың жаны – қыздары,
қазақтың жаны жерi мен елi екен. Дəл сол күнгi көз алдымда
боп жатқан көрiнiстер мен ерiксiз осындай ойға əкелдi.
   Адам қай кезде де күлкiсiн жоғалтпайды. Əсiресе,
қазақтар солай. Ол ақырғы сəтiнде де бəрiн күлкiмен
жеңуге тырысатынын, содан күш алғысы келетiнiн бiлдiм.
Шынында, бiздiң ұлтымыздың қанында өмiршеңдiк бар.
Əйтпесе қараңызшы, бiр ғасырдың өзiнде ғана бұл қазақтың
басынан келер зұлмат өтпедi? Қырылды, миллионлап
қырылды. Мыңдап, жүз мыңдап қан майданда елiм үшiн,
жерiм үшiн, Сталин үшiн деп бораған оққа қарсы шапты, жер
жастанды. Бiрақ, қайран қазақтың қанындағы қасиетi, кең
байтақ жерiнен, соны жаратқан бiр Алладан алған шапағаты
өрге сүйреп келедi. Оның үстiне өткен жүз жылдықта ба-
стан кешкен машақаттың бəрi саясат жасаушылардың
қысастығымен, қала бердi үлкен ұлтқа басымдық беруiмен
жүзеге асты. Əрине, жеткен жетiстiктерiмiз де көп, өте көп.
Оны жоққа шығарудан мен де аулақпын. Ал, бiрақ 1986
жылдың желтоқсан айындағы орталықтың өктемдiгiн есiме
алсам, жүрегiм өз-өзiнен мұздап сала бередi...
   Иə, бұл жолы бiздiң қазақ тағы да ықпады. Қойдай жуас
халық едi, шыдай-шыдай шегiне жеттi, сонан соң бiр-ақ сəтте
көтерiлдi. Ел екенiн, ұлт екенiн, қазақ атын алған республи-
касы бар екендiгiн йдай əлемге паш еттi. Оған жеткiзген –
Горбачевтiң билiгi. «Жаса, қазақ!» деп ұрандаттық. Осы
ұранмен бiздi бұқтырғысы келген қалың əскерге қарсы
шаптық. Олай етпеске амалымыз қалмады. Қарсылыққа
қарсылықпен жауап бердiк. Сол күнгi түнде əбден қаруланған
                                                        241
əскер төбеден төмен қарай аямай соққының астына алып
қуалады. Сонда биiк үйлердiң балкондарында тұрған адам-
дар да құр тұрмай, үстiлерiне су шашып, «жауыздықты
тоқтатыңдар!» деп айқайлағанын естiдiк...
    Ызғарлы алаң үрейлi едi. Сондағы қыздарымыздың
батырлығына əлi күнге дейiн қайран қаламын. Осылар
бiрдеңеге ұрынып қала ма деп жаны ашыған қартаң кiсi:
    – Айналайын алтындарым-ау, сендер үйлерiңе
қайтсаңдаршы. Мына жауыздар өлтiредi ғой, қайтыңдар, –
деп едi, осыны естiген екi қыз:
    – Ата, қазағымыз үшiн бүгiн өлсек, арманымыз жоқ! – дедi
жарысып. Шын жүректен шыққан сөздерi едi. Естiп тұрып
бəрiмiз разы болдық. Сондағы қаршадай ғана екi қыздың
көрсеткен қайсарлығын, қайтпас-қайсар мiнезiн көрген əрбiр
азамат шыдап тұра алмас едi. Олар бiздiң жiгерiмiзге жiгер
қосты. Екi аралықта жүгiрiп жүрiп жеткiзген тастарымен та-
лай рет мұздай қаруланған қарулы жасақтарды тырқырата
қуаладық.
    Сол сəттер тура күнi кешегi оқиға едi.
    Қанды алаң бəрiне куə!..
                      Жазып алған Гүлмира Талғат қызы.


                                   Көлбай АДЫРБЕКҰЛЫ

                «КАЗАХСКОЕ ДЕЛО»
                  Мұхтар Шаханов
    ...1989 жылы 2 қыркүйекте «Социалистiк Қазақстан» мен
«Казахстанская правда» газеттерiнде Қазақ КСР Жоғарғы
Советiнiң арнаулы депутаттық комиссиясының төрағасы
Қ.Ғ.Мырзалиевтiң ҚазТАГ тiлшiсiне берген сұхбаты жария-
ланды. Сұхбат «Ат ауыстырып мiнейiк, ағайын...» деп атал-
ған. Бұл əңгiме iле бiрқатар облыстық газеттерде көшiрiлiп
басылды. Ол комиссия жұмысының алғашқы қортындылары
туралы тiлшi қойған сауалға былай деп жауап берген.
    «...Қазiр Желтоқсан оқиғаларына қайта оралғанда,
бiздiң көбiмiз өткенiмiзге ғана көз жүгiртемiз. Ал бiз
болашағымызға – ертеңгi күнiмiзге нелiктен көз тiкпеймiз?
242
Тек болашақты ескергенде ғана 86 жылғы оқиғалар мен
оның зардаптарын шыншылдықпен жəне стратегиялық
жағынан дұрыс бағалауға болады ғой. Қай ұлттың өкiлi
екенiмiзге қарамастан, бiз мұрагерлерiмiз – өз балалары-
мыз бен немерелерiмiз үшiн, өзiмiздiң ортақ мұраттарымыз
үшiн бiр-бiрiмiзге деген өкпе-ренiштен арылуымыз ке-
рек. Көзқарастардың ушығуы неге апарып соғуы мүмкiн?
Ол əманда қауiптi, өйткенi оның астарында кекшiлдiк,
зұлымдық пен қатыгездiк жатады.
    Менiңше осы арада бiр кезде швед ақыны, Нобель
сыйлығының лауреаты Эрик Карлфельдт айтқан: «...Жеңiс
тiлеме, жарасым тiле» деген сөзiн ойға алған орынды тəрiздi.
Қазiргi жағдайда ең алдымен парасаттылық көрсетiп, қанша
қиын болса да, өзiмiздiң бұрынғы қателiктерiмiз бен жансақ
басқан қадамдарымызды мойындауға батылдық жасаумыз
керек. Рухани жəне моральдық жағынан шын жүректен
тазарғымыз келсе, бiр-бiрiмiзге қамқорлық жасауға
ұмтылмасақ, бiздiң бəрiмiзге өмiр сүру де, iлгерi басу да өте
қиынға түспек».
    Сонда қалай, болашағымыз үшiн өткеннiң бəрiн
ұмытуымыз керек пе? Жастарымыздың тұщы етiне ащы
таяғы тиiп, қыздарымызды, намысымызды қорласа да мейлi
ме? Сол Желтоқсанның жастары болашағымыз емес пе едi?
    Жастарымызды соққыға жығып, бодандығыңды бiл
дегендей тепкiлеп, итке талатып, сапер күректерiмен соғып,
бiлгенiн iстесе, бiр-бiрiмiзге деген өкпе-ренiштен қалай
арылуымыз керек. Империяның ұлтты рухсыздандыру сая-
саты осы емес пе? Орынды жерде ренiштi айтып, намысты
қорғағанның не айыбы бар?
    Əлеуметтiк əдiлетсiздiк болмаған жерде көзқарастар
ушығады. Ал көнбiстерде өзiндiк көзқарас болмайды.
Желтоқсан туралы көзқарасын табанды ұстанған Мұхтар
Шахановтың арғы жағында кекшiлдiк, зұлымдық, қатыгездiк
жатыр дегенге кiм сенедi? Сахаров па?.. (сол кезде ол өмiрде
бар едi) Ельцин бе?.. Жоқ əлде Евтушенко ма?.. Оның үстiне
сол уақытта көзқарастар тұтас ұлттарға емес, тоталитарлық
жүйеге қарсы болды ғой. Баз бiреулер Мырзалиев мұны сол
кездегi қоғамдық жүйеге байланысты айтты дер. Кiнəнi со-
лай аудара салып, жауапкершiлiктен тайқып шыға келу оп-
оңай. Бiрақ сол бiр қатал уақытта да ешкiмге жалтақтамай
                                                         243
азаматтық сөзiн, өзiндiк көзқарасын батыл айтқандар да
болды. Ақын Жұбан Молдағалиев Жазушылар одағындағы
Колбинмен кездесуде Желтоқсан жастарына қатысты өз
көзқарасын ашып айтты. Жалған интернационализмдi
əшкерелей келiп: «Мен сондай ұят оқиға жəне оның артын-
ша не болғанын естiгенде, жасырып қайтейiн, осы күнге
дейiн өмiр сүргенiме өкiнемiн...» – дедi. Жазушы Бейбiт
Қойшыбаев Желтоқсан оқиғаларын талқылауға арналған
Қазақ КСР Жоғарғы Кеңесi Президиумы аппаратының пар-
тия жиналысында:«Адамгершiлiк тұрғысынан келсек, бiз
ешуақытта да 17-20 жастағы бiздiң балаларымызға, қыздар
мен жiгiттерiмiзге қарсы таяқ, сапер күректерiн, водомет,
түтiндету құтыларын жұмсаған, сондай-ақ қасқыр иттердi
айдап салған жекелеген əскери қызметшiлердiң қылықтарын
ақтай алмаймыз», – деп айтқаны əлi жұрттың есiнде.
Ұлттық намысы қамшылаған жандар өз көзқарастарын
осылай батыл айтты. Ал батыл айтылған мұндай сөздер
құлаққа ушықтырғаннан да бетер естiледi. Ал Шахановтың
көзқарасы əманда тоталитарлық жүйеге қауіптi болды.
    Эрик Карлфельдтiң əлгi сəуегейлiгi қандай жағдайға
байланысты айтылған? Намыстары тапталған Желтоқсан
оқиғасы жастарының қолайына, табиғатына келе ме екен?
Комиссияның мiндетi Желтоқсан көтерiлiсiнiң ақ-қарасын
анықтап, ақиқатына жету емес пе едi. Мырзалиев оны неге
бiтiстiрумен шатастырып отыр?
    «...Əр ұлт өзiн-өзi билеу керек!», «Əр ұлтқа – өз көсемi!»,
«Қазаққа – қазақ басшы!», «Лениндiк ұлт саясат жасасын!»
деген ұранды талаптар ұстап, алаңға шыққан жастар шыны-
мен-ақ жаңсақ басып, қателестi ме? Бұл олардың бодандықтан
тəуелсiздiкке ұмтылуының алғашқы қадамдары емес пе едi!
Мұнда олар мойындайтындай қандай қателiктер бар? Қазақ
халқы кiмдерге қамқорлық жасамады? Келiмсектерге төрiн
берiп, өздерi ауызғы бөлмеде отырғанын Мырзалиевтiң
ұмытқаны ма? Сонда олардың қайтарымы қайсы? Қайта
тiлiмiздi мүлдем жойып, орыстандырып жiбере жаздағанын
бiлiп тұрып, қалай бiлмегенсимiз? Тiлi, салт-дəстүрi үшiн
алаңға шыққан жастарды рухани жəне моральдық жағынан
таза емес деп кiм айтты? Жат тiлмен өмiр сүру де, iлгерi
басу да өте қиын болған соң жастар алаңға наразылықтарын
бiлдiруге шықты ғой. Комиссия төрағасы Қадыр
244
Мырзалиевтiң шалқайғандарға еңкейгенi қалай? Сайып кел-
генде Мырзалиевтiң бұл сұхбатының төркiнi өткен iс өттi,
ендi бəрiн де ұмытып, баяғыша, боданша өмiр сүрейiк деген
ой қалыптастырады екен.
    «Желтоқсан жаңғырығы» қоғамдық бiрлестiгiнiң
төрағасы Төлеген Əлжанов:
    – Мырзалиевтен мұндайды күтпеп едiк. Сұхбат желтоқ-
сандықтардың ашу-ызасын келтiрдi. Сенген серкемiздiң сөзi
осы болса, басқа комиссия мүшелерiнен не үмiт, не қайыр.
Зоовет, Ауылшаруашылығы, Политехникалық, Медицина
институттарының студенттерi жиналып, Мырзалиевтi
осы сұхбатына байланысты кездесуге шақырдық. Кездесу
Медицина институтының үлкен залында өттi. Оған ко-
миссия мүшелерiнен бөлек үкiмет адамдары да қатысты.
Студенттер Мырзалиевтiң аталмыш сұхбатын қатты сынға
алды. Оның бiлiмдiлiгiне, дүрдей атағына кəмiл сенген едiк.
Қатты алданғанымызға опындық. Бұл кезде Мұхтар Шаханов
Мəскеуде сессияда болатын. Оның келуiн тағатсыздана
күттiк.
    – Мұха, Желтоқсан комиссиясының iсiн өз қолыңызға
алыңыз. Мырзалиевке сенуге болмайды екен. Онымен бiз
бүгiн «еркектерше есеп айырысамыз».
    Шаханов iстiң насырға шапқанын сездi. Ашу қысып,
қанына қарайған жiгiттерден бəрiн де күтуге болатынын
бiлдi.
    – Жiгiттер, Қадыр қазақтың классик ақыны, – дей берiп
едi, арамыздағы шымыр денелi жiгiт киiп кеттi.
    – Мұха, қазақ ақынға кенде емес. Дəп қазiр қазаққа
өзiңiздей азамат ақын зəру!
    Шаханов қатқыл үнмен:
    – Жiгiттер, райларыңнан қайтыңдар. Егер Қадырға қол
тигiзетiн болсаңдар, онда мен сендердiң ұсыныстарыңнан
бас тартамын. Мырзалиевтей ойшыл ақын қазақта аз. Тiптен
жоқтың қасы. Сондықтан оны құрметтеңдер,– деп басу айт-
ты.
    Амал жоқ Шахановтың айтқанына көнiп, жатақхана-
ларымызға тарадық.
    Эпопеядан үзiндi.
    «...Сөздiң ашығы бұл комиссияға сенсек ел алдында
ұятқа қаларымыз айқын едi. Тiптi олардың бiрнешеуiнiң бiзге
                                                       245
қарсы жұмыс iстейтiнi де ешкiмге құпия емес-тi. Егер бiз бұл
аса маңызды шараға қоғамдық күштердi кеңiрек тартпасақ
ұтылатынымыз сөзсiз. Осы арадағы бiздiң басымыздың
жөндi iстеп кеткен бiр жерi – Жоғарғы Кеңес қаулысына
көмекшi ретiнде жуырда өзiмiз құрған «Адам құқын қорғау
жөнiндегi қоғамдық комитеттi» ендiрiп жiберуiмiз. Əрi сол
қаулыда комиссия əртүрлi мамандық өкiлдерiнен эксперттiк
жұмысшы тобын құруға құқылы деп көрсетiлген. Сондықтан
мен қолынан iс келедi деген белгiлi ақын-жазушыларды,
қоғам қайраткерлерiн, Iшкi iстер министрлiгi мен МҚК
саласында қызмет еткен зейнеткерлердi, заңгерлердi топ-
тобымен өзiме шақыра бастадым. Тексеруге тиiстi 8 салаға 8
жұмысшы тобын құрдық».
    Төлеген Əлжанов:
    – Жұмысшы топтары iске қауырт кiрiстi. Бiр топ
Шахановтың тапсырмасын алып кетiп жатса, екiншi топ тап-
сырмаларын орындап келiп жатты. Жоғарғы Кеңес үйiндегi
бiз жұмыс iстеп отырған бөлменiң шамы түнгi сағат төртке
дейiн өшпейтiн. Кей күндерi тəулiгiне 3-4 сағат ғана көз
шырымын алатынбыз. Таң атқаннан iске қайта кiрiсемiз.
Шағымданып келген желтоқсандықтарды қабылдаймыз.
Қанша құжаттар жиналды. Соларды сұрыптап, реттеп,
пiкiрлесе отырып анықтамалар жазу оңай ма. Тиiстi меке-
мелер талап еткен құжаттарымызды бiрден бере салмайды.
Көбiне Шахановтың өзi келiп, не телефонмен хабарласқан
соң барып қолымызға тиетiн.
    Мұхтар Шаханов:
    «...Қараша айының алғашқы аптасында Мақтай Сағдиев
шақырды.
    – Қалай, комиссия жұмысының етек-жеңi жинақталды
ма? Келесi аптадағы сессияға қойсақ қайтедi? – дедi ол.
    – Маха, əзiлiңiз бе, шыныңыз ба? Бұл мəселеде нағыз
əдiлеттi шешiмге қол жеткiзу үшiн əлi бiзге ең кем дегенде
төрт-бес ай уақыт қажет, – деп таңданыс бiлдiрдiм.
    – Ендеше былай болсын, – дедi Мақтай Рамазанұлы. –
Комиссия құрылған күннен берi қандай жұмыс атқарды. Сол
туралы сессияда өзiң баяндама жасайсың.
    – Шiлдеден қыркүйекке дейiн Қадыр Мырзалиев
басқарған комиссия жұмыс iстеген. Маған жеткен мəлiмет
бойынша Қадекеңдi өздерiңiз шетелге жiберiпсiздер. Ол
246
топтың қандай iс атқарғаны жайлы бiзде мəлiмет жоқ.
Комиссияның тең төрағасы ғой, сондықтан Қадыр ағаның
келуiн күтейiк, – деп едiм Мақтай Рамазанұлы басын
шайқады.
    – Сөздiң ашығы, ол кезде ауыз толтырып айтарлық
ештеңе жасалған жоқ. Сондықтан өзiңнiң баяндамаңды
енгiзейiк. Бiрақ баяндама сенiң жеке пiкiрiң болып жүрмесiн.
Оған бүкiл комиссия мүшелерi қол қоюға тиiс,– дедi».
    Япырай, комиссияның жұмысшы топтары екi қолдарын
төртеу ете алмай жанталасып жатқанда Мырзалиевтiң
шетелге кетiп қалғаны қалай?
    Комиссия мүшесi, Алматы архитектура-құрылыс
институтының аға оқытушысы Н. Фокина:
    – Сол уақытта бiз күндiз-түнi тынбай жұмыс iстедiк. Тең
төраға Қадыр Мырзалиевтiң аты-жөнiн естiгенiм болмаса,
көрген емеспiн. Қазiр сондағы Мырзалиев мына кiсi деп
көрсетсе де танымас едiм, – дейдi.
    Жұмысшы тобының мүшесi Төлеген Əлжанов:
    – Iшкi iстер бөлiмiне, Республика прокуратурасына ба-
ратын кезде ол кiсiге алдын-ала хабарланатын. Тап баратын
күнi ол кiсi келмей қалады. Желтоқсан көтерiлiсi күндерi
алаңға 10 мыңнан астам жастар шықты. Бұл – ұлт! Бұл –
халық! Ал оларды билiк қалай басып жаншыды? Айтып
жатудың қажетi бола қоймас. Тек Мырзалиевтiң жастарға,
ұлтқа жаны ашымағаны күйiндiредi. Ол қай облыста, қай
ауданда болмады. Қадыр ақын келдi деп сондағылар ба-
рын алдына қойып, үлкен құрмет көрсеткен жоқ па. Сол
халықтық құрметтiң Қадырдан қайтымы болуы керек едi ғой.
Желтоқсан көтерiлiсi халықтың – жан жарасы. Бiле-бiлгенге
Желтоқсан көтерiлiсi халықтық сын болатын. Өкiнiшке
орай, халық жазушысы сол халықтық сыннан өте алмады.
    Қадыр Мырза Əлiнiң 2004 жылы «Атамұра», баспасынан
«Иiрiм» атты эссесi жарық көрдi. Сол кiтаптан үзiндi.
    «...Желтоқсан оқиғасынан кейiн бiр күнi маған Қасым
(Қасым Қайсеновты айтып отыр) ағамыз телефон соғып:
    – Сенiмен жолыққым келедi, – дедi. Ол менi Жазушылар
одағында күтетiн болды. Сол уəделi жерде кездестiк. Оңаша
бөлмелердiң бiрiнде отырып сөйлестiк. Əңгiме басталар-ба-
сталмастан ағамыздың еңкiлдеп тұрып жыламасы бар ма!
Неге? Не үшiн? Не болып қалды? Түсiнсем бұйырмасын!
                                                        247
    – Қасеке! Қасеке! – дей бердiм. – Сабыр! Сабыр! Не бо-
лып қалды? – дедiм не iстерiмдi бiлмей.
    – Аямады ғой, аямады. Шырқыратып сабады ғой жа-
старды! Көрдiм! Өз көзiммен көрдiм! Бəрiн де көрдiм!
Бəрiн де! Бiрақ дəрмен жоқ. Түк iстей алмадым. Өйткен
партизандығым құрысын! Фашистердiң өзi олай қорлай ал-
мап едi. Қорлатпап едiк! Бұлар қорлады!
    – Бiз бере алмасақ та, жазасын Құдай берер! Сабыр етiңiз,
Қасеке! – деп жұбаттым.
    – Бұлар баяғыда бiр рет өсiткен! Шаяхметов орнынан
түскенде «Бiраз тайраңдап едiңдер, бостандықтарың бiттi
осымен! Бiттi осылай, калбиттер!» – деп сабаған шетiмiзден.
– Қасекең өксiп-өксiп алды да кiлт тоқтады. Содан кейiн: –
Осыны айтайын деп келдiм. Ал қош бол, бауырым! – деп
шығып кеттi.
    Қасекеңнiң маған келiп, осылай шер тарқатып жүргенi
мен ол кезде Желтоқсан оқиғасына байланысты мемлекеттiк
комиссияның төрағасы болатынмын». (205-206 бб.).
    Қан майданда от кешiп жүрiп, көрген азабына
жыламаған Қасым ақсақалдың алаңда қатты соққыдан жан
ұшыра шыңғырған өрiмдей қыздарды, қарулы солдаттар-
мен айқасып жүрiп қанға боялған ұлдарды көргенде бауыр
етi езiлiп жылаған. Сонда бəлкiм «Мен кiм үшiн, не үшiн
соғыстым?!» деп опынған да болар. Батырдың жылағанын
көргеннiң өзi қандай ауыр десеңiзшi. Үш жылдан берi
iшiне берiш болып қатқан шерiн комиссия төрағасы ғой
деп Мырзалиевке тарқатқан екен. Батырдың сол көз жасы,
дəрменсiз қалпы қалай оның жүрегiн қозғап, жанын селт
еткiзбедi?! Шешушi шақта бəрiне қолын бiр-ақ сiлтеп, ше-
телге кетiп қалғанына қарағанда шынымен-ақ Желтоқсан
жастарына жанының ашымағаны ғой. «Жоқ, Қадекең –
халықтық тұлға! Оның ондайға баруы мүмкiн емес!» дегiң-
ақ келедi. Бiрақ Қазақ КСР Жоғарғы Кеңесi Президиумының
1986 жылғы 17-18 желтоқсанда Алматы қаласында болған
оқиғаларға байланысты мəн-жайларға түпкiлiктi баға беру
жөнiндегi комиссияның құжатынан оның қолы қойыл-
мағанын көргенде əлгi қимастығыңнан ештеңе де қалмайды
екен.
    Уақыт – емшi! Уақыт – қатал сыншы! Уақыт – төрешi!
Уақыт – əркiмдi өз орнына қояды!
248
    Сол құжатты дайын болған кезде Шахановты Қазақстан
Компартиясы Орталық Комитетiнiң екiншi хатшысы
Ануфриев шақыртқан. Құжатты парақтап отырып, кейбiр
бөлiмдерiне қабағын шытып, аса қош көрмейтiн сыңай та-
нытты. Соңында тiзiлген комиссия мүшелерiнiң арасынан
Мырзалиевтiң қолы қойылмағанын көрiп:
    – Мырзалиевтiң қолынсыз Жоғарғы Кеңес сессиясының
қарауына жiберуге болмайды. Оның шетелден келуiн
күтiңiздер.
    – Мырзалиев бұл комиссия қорытындысына қарсы бол-
майтынына кəмiл сенемiн. Уақытты босқа созудың не қажетi
бар?
    – Жоқ, ол тең төраға. Сондықтан оның қол қоюы өте ма-
ңызды.
    – Владислав Григорьевич, байқауымша сiздерге уақытты
созған тиiмдi көрiнедi. Жарайды, сiздiң дегенiңiз-ақ болсын.
Бiрақ сiз əуелi менiң мына сұрақтарыма жауап берiңiз. 1986
жылы сiз қайда қызмет iстедiңiз?
    Ол тiксiнiп қалды.
    – Талдықорған обкомының бiрiншi хатшысы едiм.
    – Демек Желтоқсан күндерi Талдықорған қаласындағы
жастардың толқуын бiлесiз.
    – Мен онда Мəскеуде iс-сапармен жүргенмiн.
    – Мəскеуде жүрiп те нұсқаулар беруге болады.
Мырзалиев шетелден келгенше, бiз де уақытты босқа өткiзбей
Талдықорғанға барып, жастардың қалай жазаланғанын
анықтаймыз. – Шаханов орнынан тұра бергенде Ануфриев
қолынан ұстай алды.
    – Мұхтар Шаханович, маған екi сағат уақыт берiңiз.
Содан соң сiзге жауабымды айтайын, – дедi кiбiртiктеп.
    Шаханов келiстi.
    Ануфриев бiр жарым сағаттан соң Жоғарғы Кеңеске
келiп, комиссия құжатының сессия қарауына ұсынылуына
қарсылығы жоғын мəлiмдедi.
    Қазақ КСР Жоғарғы Кеңесi депутаттары 1989 жылы 14
қараша күнгi мəжiлiсте Желтоқсан жөнiндегi комиссияның
дайындаған соңғы құжатын қараған. Оны депутаттардың
қалай талқылағанынан халық бейхабар едi.
    Ал сол құжат қалай дайындалып, сессияда қалай қаралды.
    Эпопеядан үзiндi.
                                                        249
    «...Алғашында аңғармаған екенмiн. Комиссия жиы-
нына бiздiң шақыруымызсыз қатысып отырған Қазақ КСР
Жоғарғы Кеңесi Заң бөлiмiнiң меңгерушiсi А.Əбдрахманов:
«Баяндамаға Желтоқсан оқиғасы кезiнде көп адам шығыны
болды деген қауесет анықталмады деген сөйлем кiргiзейiк»
– дедi.
    – Жолдас, Əбдрахманов, – дедiм ызалана. Бiрiншiден,
сiздi мұнда кiм шақырды? Екiншiден, бұл сала əлi толық
тексерiлмеген. Комиссия мүшелерiне өз пiкiрiңiздi алдан-
ала күштеп таңуға сiзге кiм рұқсат бердi? Жоғарғы Кеңестiң
бөлiм меңгерушiсi түгiлi, төрағасы болсаңыз да ондай
құқыңыз жоқ. Бөлмеден шығып тұрыңыз!
    Əбдрахманов басын төмен салған күйi зыта жөнелдi.
    – Əбдрахмановтың ұсынысын дауысқа салайық, – дедi
Исаев. Өзара келiсiп алса керек. Менiң қарсылығыма қарамай
əлгi ұсынысты комиссия мүшелерi қолдап ала жөнелдi. Менi
жақтап төрт-ақ адам дауыс бердi. (Комиссияда барлығы 23
адам болды). Сөйтiп көлденең көк аттының пiкiрi баяндамаға
ендi.
    – Ендi маған бəрi де түсiнiктi, – дедiм қызынып. – Ертең
баяндаманың қалған бөлiгiндегi пiкiрлерден де бұрылып
кетпеулерiңiз үшiн қол қойыңыздар.
    Он алты депутат баяндамаға қол таңбасын түсiрдi. Тек
Қазақ КСР Бақылау комитетiнiң төрағасы Б.Исаев пен
Əдiлет министрi Д.Досполов қана баяндаманы негiзiнен
қуаттағанымен, жекеленген тұстарына келiспейтiндiктерiн
жазып бердi».
    Шаханов баяндамаға КОКП Орталық Комитетiнiң қаулы-
сынан «Қазақ ұлтшылдығын» алып тастау туралы ұсыныс
ендiрген едi. Ол комиссия мүшелерiне: «Егер депутаттар
қолдап жiберсе жеңiстiң үлкенi сол болады. Бұл КОКП
Орталық Комитетiн Саяси Бюросымен қосып тұмсықтан
ұрғанмен бiрдей» – деп түсiндiрдi. Баяндаманы соңғы рет
талқылауда Б.Исаев «Қазақ ұлтшылдығы» мəселесiн комис-
сия жұмысының ең соңында жасалар құжатқа енгiзейiк» деп
сиыр құйымшақтандыра бастаған кезде Шаханов онымен
келiспей қасарысып тұрып алды. Тең төрағаны Ғ.Шалахметов
пен Е.Мергенов жақтады. Комиссия мүшелерiнiң көпшiлiк
дауысымен Əбдiрахмановтың ұсынысын көпе-көрнеу өткiзiп
жiбергенi Шахановтың жанын күйдiрдi. Сағдиевтiң: «Бiрақ
250
баяндама сенiң жеке пiкiрiң болып жүрмесiн. Оған бүкiл ко-
миссия мүшелерi қол қоюға тиiс» – деген ескертуiнiң аста-
рында астыртын келiсiмдер жатқанын Шаханов сонда ғана
бiлдi. Горбачевтiң де көздегенi осы едi.
    Эпопеядан үзiндi.
    «...Сессияда менiң баяндамам жарты сағатқа созылды.
450-ден астам депутат ұшқан шыбынның ызыңы бiлiнердей
үнсiздiкпен тыңдады. Мен орныма отырысымен мiнберге
Қазақ КСР Жергiлiктi өнеркəсiп министрi И.Едiлбаев
көтерiлдi.
    – Алаңға шыққан жастардың бəрiн ақтап алуға тырысу-
шылық – əбестiк, – дедi министр. – Олардың iшiнде наша-
қорлар мен маскүнемдердiң, бұзақылардың болғанына өз
басым куəмiн. Қазiр халық ол қасiреттi ұмытуға айналды.
Сондықтан ескi жараның аузын тырнап, жаңғыртудың не
қажетi бар?
    Депутаттардың үлкен бөлiгi дүркiрете қол соғып
жiбердi».
     Халықтық қасiрет ешқашан да ұмытылмайды. Мiне,
содан берi 20 жыл өттi. Қане ұмытылғаны! Халық қашан
Желтоқсан көтерiлiсiнiң ақиқатына жетпей, саяси бағасын
алмай тыншымайтынын бұрынғы министрдiң ендiгi көзi
жеткен де болар. Бiтеу жара да ауық-ауық сыздап, жаныңды
ауыртпай ма?!
    «...– Бұл комиссияға мүше болып енгенiме өкiнемiн,–
дедi одан кейiн сөз алған Б.Исаев. – Шахановпен тiл таба
алмайтыныма көзiм анық жеттi. Осы күнге дейiн бiраз
мəселе зерттелдi, жинақталды. Менiң ұсынысым: комиссия
жұмысын тоқтатайық!
    Əр тұстан Исаевты қолдаған дауыстар естiлдi».
    Шаханов ұлттық мүдденi қолдап шырылдайды. Оның кар-
тасы ашық. Ал Исаев ше? Кiмнiң сөзiн сөйлеп отыр? Абайша
айтсақ, осы қазақтың мансапқа келгенде ар-намысты белден
басатыны несi? Бiрiкпесек кiм көрiнгенге жем боламыз де-
уден жағымыз талды. Ал жұртты бiрiктiретiн не? Шындық,
əлеуметтiк əдiлеттiк емес пе! Оны Исаев секiлдiлер бұра
тартса, қалай бiрiгудiң жөнi болады? Желтоқсандықтардың
шындығын тəрк етiп, билiктiң ыңғайымен бiрiккеннен
қандай опа таппақпыз?
    «...Комиссия мүшесi, «Казахстанская правда» газетiнiң
редакторы, депутат Ф.Игнатов «IIМ жəне оның əскер
                                                      251
бөлiмшелерi сол кезеңнiң заңына сəйкес бұйрықты орында-
ды. Сондықтан олардың кiнəсi жоқ деген тоқтамға келуiмiз
керек дейдi».
    Ал Шаханов сол бұйрықты берген кiм деп шарқ ұруда.
    «...Заң тарапынан инедей қателiк кеткен жоқ. Мəселенiң
осыншама деңгейде шиеленiс табуына жастар бұзақылығы
себеп болды, – дедi Қазақ КСР прокуроры Ғ.Елемесов. –
Ұлтаралық бiрлiкке сына қағатын сол зерттелген саладағы
мына комиссияны мiндеттi түрде жабуымыз керек».
    Қазақ мұндайды «Сезiктi бұрын секiредi» деп сiлейткен.
Елемесовтiкi қалай да шындықтан қашып құтылу. Өз
қолымен iстегенiн мойнымен көтергiсi келмейтiнi көрiнiп-
ақ тұр.
    «...Баяндама кiлең өтiрiкке құрылған», – деп айқайлады
залдан бiр депутат.
    – Олай деуге болмайды, – дедi Ғадiлбек Шалахметов
орнынан тұрып.– Бұл жалғыз Шахановтың ойы емес. Ол ко-
миссия мүшелерiнiң ортақ пiкiрiн баяндады.
    Еркiн Мергенов менi қорғай бастап едi, депутаттар
тұс-тұстан айқайлап, кейбiреулерi жер тепкiлеп сөйлетпей
тастады. Бiрақ ол комиссия жұмысы ендi ғана жандана
бастағанын, оны жабу үлкен əдiлетсiздiк болатынын айтып
үлгердi.
    Ленинскi қалалық партия комитетiнiң бiрiншi хатшысы,
депутат Савченко шығып:
    – Жолдастар, ұлттар арасындағы бiрлiкке қауiп төндiргенi
үшiн бəрiмiз Шахановқа сенiмсiздiк бiлдiрейiк, – дедi.
    Қазақстан Компартиясы Орталық Комитетiнiң екiншi
хатшысы В. Ануфриев маған араша түскендей кейiп таныт-
ты.
    – Жолдастар, Шаханов – белгiлi ақын, қоғам қайраткерi,
КСРО халық депутаты. Оны депутаттықтан алып та-
стау Қазақстан Жоғарғы Кеңесi депутаттарының еркiнде
емес, – дедi ол. – Менiң ұсынысым, бұл комиссияның
жұмысын тоқтатып, тек жұмысшы тобын сақтап қалалық.
Кейбiр қылмысты iстер ашылар болса IIМ жəне МҚК
қызметкерлерiмен бiрлесе отырып шешiм қабылдайтын,
соның төңiрегiндегi арыз-шағымдарды тексеретiн топ жұмыс
iстесiн. Осыған келiсемiз бе? Ендеше дауысқа салайық.
    Масқара! Осы мəселе дауысқа қойылғанда өз көзi-құла-
ғыма өзiм сенбедiм. 450-ден астам депутаттың бiздi жақтап
252
5-i ғана дауыс бердi. Кейiннен 23 комиссия мүшесiнiң екi-
үшеуiнен басқасының бəрi өзi мүше боп енген мүдделi iске
қарсы жұмыс жасағанын анықтадық. Азаматтығы мен сат-
қындығы ылғи итжығыс түсiп жататын қайран өмiр-ай!
Өртенiп кете жаздадым.
    Жұмысшы тобы құрылды. Тең төрағалыққа тағы да
Қадыр Мырзалиев екеуiмiздiң есiмiмiз аталды.
    – Мен бұл комиссияның құрамына кiрмеймiн. Зорлап
сайлауларыңызға құқыларыңыз жоқ! – деп айқайладым.
    Бiр депутат: «Қайткен күнде де Шахановты тең төраға
етiп қалдыру керек. Əйтпесе жұрт түсiнбейдi» – дедi. Сессия
төрағасы ай-шайға қарамай дауысқа салды да, бекiттiрiп
жiбердi.
    ... – Сiздер бұл қылықтарыңыз үшiн ертең-ақ ұялатын
боласыздар. Жалпы мен бiр жағынан сiздердi аяймын.
Əдiлетсiздiк азабына жолыққан, жазықсыздан-жазықсыз
қаншама жыл түрме есiгiнен сығалаған, тiптi өмiрiмен
ерте қоштасқан адамдардың көз жасын, қасiретiн түсiнуге
азаматтықтарыңыз жетпедi. Естерiңiзге сақтаңыздар, бiз
бəрiбiр бұл iстi аяғына дейiн алып барамыз! – дедiм де зал-
ды қақ жарып өтiп есiктен шығып кеттiм. Кетiп бара жатып,
бастарын төмен салған елiмiзге кеңiнен танымал, өзiмiздiң
əншi, жазушы, журналист депутаттарды көрдiм. Кейiнгi
жылдары өзiн ұлттың нағыз қамқоры ретiнде көрсетiп
жүрген, сол тұста үлкен бiр баспасөздi басқаратын сыйлы
ағамызбен де көзiмiз түйiсiп қалды. Ол да бетiн басқа жаққа
бұрып əкеттi».
    Көп ұзамай елге Шаханов комиссия iсiн аяқсыз қалдырды
деген қауесет таратылды.
    Қалың халыққа күнi бүгiнге дейiн белгiсiз болып келген
бұл жайдың да бетi ашылды. Шындық шiрiмейдi деген осы.
Кеш те болса халыққа жеттi. Шахановтың болған жайды
жазып отырғанына еш күмəнiмiз жоқ. Сол депутаттардың
көбi бүгiнде арамызда. Оларды қазiр де ар-ождандары ма-
заламайтыны хақ. Өйткенi, «Апыр-ай, сонда бiздiкi бекер
болыпты» деп опынғандарын естiген де, көрген де жоқпыз.
    Грузиндер ше? Бiздiң республикадағыдай жайды олар
да бастан кештi ғой. Анатолий Собчак бастаған тəуелсiз
комиссия Грузия республикасының Жоғарғы Кеңесi депу-
таттарымен кездескенде бəрi де бiр ауыздан Орталықтың
                                                       253
озбырлықтарын қатты сынаған. Өз iштерiндегi ұлтты
сатқандарын да аяп қалмаған екен. Мiне, бiрлiк! Мiне,
ұлттық намыс!
   Республика Жоғарғы Кеңесiнiң депутаттары сол сесси-
яда Шахановты қанша жөнсiз сынаса да, оның сағын сын-
дыра алмады. Ол өз қолдаушыларымен ақылдасып, КСРО
Жоғарғы Кеңесi Президиумының атына мұндағы əдiлетсiз
шешiмге қарсылығын бiлдiрiп, бес беттiк шағым жазды.
Шаханов Желтоқсанның шындығы үшiн күресiн солай
жалғастырды.
                                          «Түркiстан»,
                                  30 қараша 2006 жыл.


Құнанбай ЗИЯШ:

            «ЖЕЛТОҚСАН ЫЗҒАРЫ
          ЖАМБЫЛДЫ ДА ШАРПЫҒАН»
   15 желтоқсан күнi Жуалы ауданының Шақпақ ата
(бұрынғы Кременевка) ауылына жүз бас ауыл тұқымды
сиыр алуға барғанмын. Бара салып iс бiте ме, екi күн
қарайлап қалдым. Шаруаны реттеп қайтып келе жатсақ,
Күйiк асуының басын милиция бекетi мен Тараз жақ еңiстегi
милиция бекетi арасында машиналар иiнтiресе кептелiп
тұр. Қыс ауасы, жол жалтыраған мұз, бiрдеңе болды-ау деп
ойладым. Не боп қалды десем, автобустағы жолаушылар,
сөйлескен жүргiзушiлерiм «Алматыда қиын боп жатыр, –
дейдi. – Содан мына жақтан барамыз деп шыққан жастарды
жiбермей, тексерiс жүрiп жатыр».
   Теледидарды көретiндей, радио тыңдайтындай жағдай
жоқ, таудың бiр түкпiрiндегi фермадан шыққанмын. «Əй,
айналайындар, мен жұмыс жайымен жүр едiм» дегенiме
қарамай, менi бiр топ кiсiмен бiрге Ақкөлдегi милиция
бөлiмiне алды да кеттi. «Милиция мен дəрiгерге күнiңдi сал-
масын» деушi едi, кiмсiң, қайдансың демей, əкелiп аяқ басарға
орын жоқ тар бөлмеге тықты да жiбердi. Сонда желтоқсан
көтерiлiсi туралы отырған кiсiлерден аз да болса естiдiм.
Машинам айдалада қалды, өзiмнiң шаруам ол қалды, бас-
шылар күтiп отыр. Ызам келiп, есiктi тақылдаттым. Менiмен
254
бiрге отырғандар да күйiнiп жүр. Алматыға бара жатқан бiрi
жоқ. Бiреуi қалаға баласына бара жатса, екiншiсi дəрiгерге
көрiнуге шығыпты. Араларында оқып жүрген студенттерi
де ұшырасады. Қысқасы, бəрiн əкелiп қамай берген ғой.
Əйтеуiр Алматының бағытында жолға шыққандарды ұстап
əкеле берген...
    БХСС-тiң бастығы жүр екен соны шақырып алып:
    – Ауданға хабар бершi, мүмкiндiк болса, аудандық атқару
комитетiнiң төрағасы Полищукпен сөйлестiр. Аудандық
кеңестiң депутатымын. Құжатымды үйде қалдырып кетiп-
пiн, – дедiм. Мiне, мен содан кейiн ғана босатылдым.
    Қақаған қыс кезi. Анаған жармасып, мынаған жалы-
нып жүрiп машинам тұрған жерге зорға жеттiм. Келсем,
машинамның суы қатып қалған. Оталмайды. Кiмдi танимын,
кiм сүйрей қойсын? Азаптанып жүрiп түнгi 12-лер шама-
сында үйге кiрдiм-ау...
    Сыртта жүремiн деп күллi жаңалықтан бейхабар
қалыппын. Не болғанын ойы орнығып, көп нəрсеге ақылмен
қарай бастаған қызым айтты. «Қазақстанды неге таны-
майтын, ел бiлмейтiн орыс басқару керек? Егер Алматыда
болғанда, мен де сол жастардың арасында жүрер едiм.
Олардiкi дұрыс!» – дейдi. Одан қалған əңгiмеге таңертеңнен
кешке, түн ортасына дейiн əлденеше рет қайталаған
үкiмет хабары, жастардың iс-əрекетiн айыптап сөйлеушi
тарландарымыздың айтқан сөздерiнен қанықтым. Əйтеуiр
тек қана айыптау... Қазақ жастарының бұзақылығы, орынсыз
мiнезi үшiн өздерiнше беттерiн басып, ұялған ақын-жазушы,
артистер, басшылық қызметте еңбегi сiңген қазақтар, май-
дангерлер. «Бiз тату елмiз. Бiз ондай емеспiз. Басқа ұлттарға
деген ықыласымыз ғажап... Соғыс уақытында шешенге де,
қарашай, кəрiске де пана болғанбыз. Тыңды көтерiп, ерлiк
жасағанбыз... Қазақты алаңға шыққан бұзақы, көргенсiз,
басымен кеткен қыз-жiгiттермен шатастыруға əсте болмай-
ды...» – дейдi. Үйретiп қойған сондай: не десе де – дейдi,
үр дейдi – үредi... Бұдан басқа не дейiн? Апыр-ау, намыс,
намыс, ұлттық абырой, парызы, келер ұрпақтың алдындағы
қарызы дегеннiң қалай болатынын бағамдай алатын
жағдайдан да асырып жiберiптi-ау! Халықтың ойын айта-
ды, сөзiн сөйлейдi деген нарқасқаларымыздың түрi анау...
Сонда жерiнiң, елiнiң мүддесiн көздеп, өзiмiзде де мемле-
                                                         255
кет басқаратын, басшы болатын азаматтар бар ғой десе, оны
жазғырамыз. Сонда бұл не болғаны?.. Өз жерiнен келiп,
басқа елден пана табады, үлкен бiр халықты басынып, ой-
ына келген ойранын жасайды, бiрақ олар – ақ, олар пəк. Ал,
өзiнiң тиiстi Конституциялық құқын талап етiп, қарсылық
бiлдiрген қазақ аяқ астынан ұлтшыл бола қалады. Неге
олай? Адамзаттың ақылы мен абыройы, ар-намысы деп
дəрiптейтiн Компартияның сөзi осы ма сонда?.. Қой, бұлай
болмайды. Мен де өз ойымды айтып қалайын деп, үйдегi
«Ромашка» машинкаммен үнпарақ жазуға отырдым. Тағы
да көз алдыма екi күнде көргендерiм көлбеңдедi. Апырмай,
ұсталып жатқан да, айтар ойын айта алмай ашынып, ша-
руасынан қалып, қиналып жатқан да кiл қазақтар. Жеңiл
машина мiнген орыстар зулатып өте шығады. Алматының
бағытында олар үшiн көк жанып тұр. Бұл не сонда, а?
Тағы да сол сұрақ миымды инеше сұққылайды. «Көкетай,
менi Асаның бұрылысына дейiн апарып тастаңдаршы» деп
қаншауына жалындым, терiс қарайды. Жо-жоқ, бұл жақсы
емес... Бiздi тура мал секiлдi қорлады-ау! Мəселен, өзiм
мал маманымын. Малды iрiктеушi едiк, мыналар бiздi де
сөйттi-ау... Ой-өрiсiмiзге қарамады, нəсiлiмiзге, ұлтымызға
мəн бердi, күйеледi... Жоқ, бұлай етуге əсте болмайды деп,
елге арнаған сөздерiмдi қысқа ғана ойларыммен түйiндедiм.
Оның əрбiр сөзi санамда жатталып қалыпты.
    «Құрметтi бауырлар! – деп бастап едiм оны. – Ертең,
яғни 20 желтоқсан күнi таңертеңгi 10-да Орталық алаңға
шығып, Алматыда боп жатқан оқиғаларға өз пiкiрiмiздi
бiлдiрейiк. Бiз бұзақы емеспiз! Бiз маскүнем емеспiз! Бiз
анашақор емеспiз! Мұндай келеңсiздiкке жол берiлмесiн.
Тек қана бейбiт мақсатта жиналайық! Қазақ халқын ұлтшыл
деп қорлаған шешiмге қарсы наразылық акциясын өткiзуге
бойында намысы бар бəрi-бəрiңiздi шақырамыз».
    Мiне, осы мəтiндi бiр бетке əлденеше данадан сыйды-
рып, 500-дей етiп көбейтiп алдым. Астымда «УАЗ-ик».
Қалаға кiргеннен кейiн, химика-механика техникумында
кластасым Тұрғынбек математикадан сабақ беретiн едi, оған
жолықтым. Бiр кластасым Сəмиға Қоңырова сол техникум-
да директордың орынбасары болатын, оған да бардым. Бiр
кезде үстiмiзге Кеңес деген жолдасым келiп қалды. Ол да
сонда мұғалiм болатын. Бəрi де құптады, қосыламыз дедi.
256
Дегенмен абай болайық дегендi де ескерттi. Күнде тек-
серу, қатаң бақылаудың астында екен. Бiраз студенттерi
ұсталыпты... «Қазақ үшiн алаңға баруымыз керек қой», –
дедi бəрi. – «Студенттердi ұйымдастырамыз».
    Қалада оқу орындары көп. Соның бiрi өзiм жақсы бiлетiн
медучилище. Соған барсам, есiмдерi елге танымал қаламгер
Əлдихан Қалдыбаев, Бақтияр Əбiлдаев, Елен Əлiмжанов
ағаларым жүр. Бұрыннан жақсы танимын. Сəлемдесейiн де-
сем, танымайтын түр танытады. Анадай жерде үстерiне қара
киiнген бiр кiсiлер жүр. Оларда нем бар, бiлетiнiм болған
соң, кiшiлiк жөнiмен сəлем берген кезде сəлемiмдi алмады
деп, өкпелеп қалдым. Кейiн осыны өздерiне айтсам: «Ойбай-
ау, бəрiмiз үрейден ешкiмге қарай алмай қалдық қой! Сонда
кезекшiлiкке жiберiп едi. Үш күн бойы ұйқы-күлкiсiз
жүрген адамдарға не дерсiң?» – дейдi. Жастарға басу деп
келген өздерiне сенбей, арттарынан аңдытып қойыпты.
Қараңызшы, қазақ болған соң болар, сенбейдi. Содан кейiн,
əйтеуiр қарайып жүре тұрайық деген...
    Медучилищеге кiрдiм де, əлгi жағдайдан кейiн келген
iзiммен керi шықтым. Ендi дайындаған үнпарақтарды не
iстесем екен? Оны қайтiп таратамын деген оймен машинаға
отырдым. Қой, бұл қағаздарды қаланың əр бұрышына
бұрқыратып шашайын. Ел көшедегi қағазға да қарайды
ғой. Ол үшiн жұрт қалың жүретiн нүктелерге баруым
қажет деп, өзiм оқыған Жамбыл мектебiне қарай тарттым.
Одан қалалық аурухананың маңына бардым. Көше көк мұз.
Əлгi бұрыштарға барған кезде терезенiң жоғарғы шетiн
ашып қалып, аспанға қарай атып-атып жiберемiн. Əйтеуiр
қолымдағы қағаздарымды таратып, көңiлiмдi бiр демдеп
үйге келдiм. Ертеңге дейiн жақсылап тынығып алайын деп
күндегiмен ертерек жатып қалған едiм. Түн ортасында есiктi
бiреулер ұратын сияқты көрiндi. Ұйқылы-ояу құлақ түрсем,
«Құнанбай, бiз ғой, есiгiңдi аш» дейдi. Таныс дауыс сияқты.
Бұлар түнделетiп неғып жүр деп, үстiме бiрдеңенi iле салып
есiк аштым. Арғы жақта екi милиционер тұр. Оларды да
жақсы танимын. Аудандық уголовный розыскының бастығы
Асқар, екiншiсi ақын Совет Əлiмқұлов ағаның ұлы Əлiбай.
    – Көке-ау, не болды? – дедi бiрден. Сөйтсем қараңғыда
көрмей қалыппын, арғы жағында облыстық МХК-ның
қызметкерi тұр екен. Ол шiркiн əбден ысылған, ысқаяқ
                                                       257
неме бiлем, əй-шайға қарамай бiрден машинкама жүгiрдi.
Қолындағы қағазбен салыстырып едi, бəрi келiп тұр.
    Бiзбен бiрге жүрiңiз, киiнiңiз, – дедi.
    Не керек, бала-шағамның көзiн жəутеңдетiп, əйелiмдi жы-
латып менi ештеңеге қаратпай алды да кеттi. Содан қаладағы
Коммунист даңғылынан жоғарырақта абақтыға қамады. Ол
уақытта оның мемлекеттiк қауiпсiздiк комитетiнiң түрмесi
екенiн қайдан бiлейiн, жатқан соң азабын да, тозағын да
көре жүрiп бiлдiк қой...
    Менi жалғыз кiсiлiк камераға жатқызды. Айнала тас
қабырға, тас еден... Жантаятын да жер жоқ. Е, бұл жерде көп
ұстамай, ананы-мұнаны сұрап жiбередi екен деп ойладым.
Қайдан-н... Жарты сағаттан соң жауаптың астына алды.
Өздерi үш кiсi. Түстерi суық, көздерi ызғар отына толы.
    – Мына орындыққа отыр, – дедi бiрi.
    Отыра бергенiмде екiншiсi орындықтың аяғынан бар
пəрменiмен тептi де жiбердi. Тас еденге шалқамнан түстiм.
Шалқамнан түстiм деймiн, құйрығым тас еденге тиер-ти-
месте дəл сегiзкөзден еңiретiп үшiншiсi тептi. Мұндай
қорлықты өмiрi көрмеппiн. Тура күйреп түстiм-ау, күйреп
түстiм... Орнымнан киреңдеп əзер тұрдым. Көзiм қарауытып
кеткендей болды.
    – Отыр! – деп зекiдi бiр қазақ. Екiншi тергеушi құлап
жатқан орындықты тұрғызды. Ендi тұрайын десем, бойымды
қорқыныш билеген. Үшеуiне кезек-кезек жасқана қараймын.
    – Неге тұрсың? Отыр! – деп бұйырды көк көз орыс.
    Иə, əуелгi кездесу осылай басталды. Бұлардың тер-
геуге алу тəсiлiн, алдындағы жауап берушiге көрсететiн
айла-шарғылары мен ұру, тебу жолдарын əбден зерттедiк
қой. Ондайдың мыңын көрген кiсiлер: «Шалқалай құлап
бара жатқанда бүйректен де тебедi. Iз қалмайды. Ендi тұра
беремiн дегенiңде қолындағы сойылмен тiзеден соғады. Ал,
еңкейiп қалдың ба, онда соққы көк желкеңнен тиедi. Олай
болмау үшiн өтiрiк болса да талып қалған жақсы», – деп
үйреттi.
    Мен əуелгi кезде əлi тыңмын, денсаулық бар: тепкенiне
де, ұрғанына да шыдадым. Желкемнен ұрған кезде, арғы
жағын бiлмей қалдым. Сүйретiп камераға апарыпты. Қанша
жатқанымды құдай бiлсiн, бiр шамада көзiмдi аштым. Есiм
жиылды-ау деген кезде темiр есiк шиқылдап ашылды.
Сөйтсем тергеуге əкетуге келiптi...
258
    Қойылатын бiр сұрақ. Айналдырып əкелiп тағы қояды.
Жартымды жауап ала алмаған соң, ызаланады... Арты ұру,
тебу, аузына келген боқтық сөзбен сыбау...
    Таң бозарған шамама өлiмшi халде камераға əкелген.
Күнi бойы өз-өзiме келе алмай жаттым. Мұндайда еденнiң
тас екенiн де ұмытады екенсiң. Астыңнан сыз өткенiн де
сезбейсiң. Берген быламығына, сап-сары жылымшы суына
қарау қайда-а...
    Кейiн бiлдiм, бұл шiркiндер түнге қарай құтырады екен.
Алдын ала қағаздарын толтырып қойған. Үнпарақты қалай
тараттым, қалай жаздым... Ендi осыны тарату үшiн кiмдермен
жолықтың, соны айт дейдi. Тiптi барған, кiрген есiк,
тесiктерiңе дейiн бiлетiн боп шығады. Ол аз десең, куəлерi
бiрiнен кейiн бiрi əзiр. Жап-жас жiгiттер, өмiрi көрмеген,
тiлдеспеген жас қыздар менi көрген, бiлген боп шығады.
Иттер-ай, қалай-қалай үйретiп қойған десейшi!.. Əсте олар-
ды да ұрып-соғып, қорқытып-үркiткен шығар. Бұлар не десе
де мақұл... Айтқандарын сөзбе-сөз қайталайды...
    – Сенiң үнпарақ таратқаның рас қой? – дейдi қадалып.
    – Машинкамды көрдiңдер ғой, сонымен бастырдым.
Таратқаным рас. Одан танып тұрған жоқпын. Тағы да айтам:
ешкiмнiң қолына ұстатқан емеспiн, көшеге шаштым. Жел
айдалаға айдап əкеткен шығар, – деймiн бұған дейiн де мың
қайталаған жауабымды нықтап.
    – Неге тараттың? Əлде сен Кеңес өкiметiнiң жауысың
ба? – дейдi.
    – Менен жаулық iздемеңiз, жолдас тергеушi, – дей
бергенiмде оң жақ бүйiрiмнен бiр тебедi. Қисайып барып тас
едендi құшамын...
    Мiне, бiз сондай қоғамда өмiр сүрдiк. Отыз жетiншi
жылдың зобалаңы сөз болса, ағаларымыз бiр-бiрiн неге ұстап
бере-берген десек, оның осындай құйтырқысы болған екен.
Олар жиiркенiштi тəсiлмен «халық жауларын» таба берген,
таба берген... Бiздi тергегендер сондай мектептiң қыр-сырын
əбден меңгерген кəнiгi қулар екен, əй, көрсеттi-ау!..
    Мен бiраз кiсi тергедi. Солардың арасында айрықша
дараланған бiреуiнiң шенi мен фамилиясы есiмде қалып
қойыпты. Ол – майор Бердияров. Сол азамат екi-үш жылдың
əлетiнде полковникке дейiн өстi.
                                                       259
    Зейнеткер полковник, МХК-ның полковнигi Бердияров-
ты жиырма жылға жуық уақыт өткенде көрдiм. Қолына
сүйенетiн таяқ ұстап қалыпты...
    – Аға, – дедiм «ағадан» садаға кеткiр ағаны өзіме қара-
тып, – менi таныдыңыз ба?
    – Таныдым, таныдым, – деп құшақтай алды. Баяғы
қаныпезерлiк мiнезден жұқана да қалмапты. Қарап тұрып,
қалай өзгерген деп басымды шайқадым.
    – Сiз менi не үшiн сонша қорладыңыз? Қараңызшы, мен-
де денсаулық дейтiннен бiрдеңе қалды ма? Менi осындай
аянышты халге жеткiздiңiздер ғой... Əйтпесе елу үш деген
жас па мен секiлдi ер азаматқа?.. – дедiм баяу ғана. – Басыма
пластмасса салдырттым, белiмнiң бəрi шодыр-шодыр,
аяғымды еркiн баса алмаймын. Жүрек шiркiн дiмкəс. Соны
қайтсем емдетемiн деп жылына үш-төрт рет Алматыдағы
Кардиология институтына жатып шығамын.
    – Айналайын, ол кезде... иə-иə, солай болды ғой... Ендi
жұмыс талабы қатал, солай болды... Кешiр, қарағым. Мен
сенi бұлай жүздесiп қалады деп ойламаппын... – дейдi
мүлəйiмсiп.
    – Өлiп қалады дедiңiз. Мен оны бiлемiн. Тiптi сол каме-
рада өлiп кетсе, өлтiрсем деп барыңызды салдыңыз. Əйтпесе
сiз секiлдi тергеген, тергеушi аты бар орысты да көрдiк.
Есiңiзде ме, фамилиясы – Кравчук. Өзi мəскеулiк тергеушi.
Арнайы келген. Бiрақ ол қарап тұрушы едi. Басқа да орыс
тергеушiлердiң алдынан өттiм. Алайда олардың бiрде-бiрi
дəл сiз секiлдi жауыздық жасаған жоқ. Сiз сияқты есiмнен
тандырған, аузы-мұрнымнан, құлағымнан қан ағызып ұрған
емес.
    – Олар бiздiң үстiмiзден қарады ғой, қарағым. Сендер
бiлмейсiңдер. Олар бастықтарымыз едi. Амал жоқ, осындайға
бардық. Жасадық, жасатты ғой...
    – Үнемi жанды жерiмнен ұрушы едiңiз ғой, аға-ау!..
Жаныңыз ашымайтын. Өзiмнiң қандасым ғой, бұның да
бала-шағасы, үйiнде балам аман шықса екен деп құдайдан
мың рет тiлегiн анасы бар шығар демедiңiз. Ал, ұлты басқа
тергеушiлер «бiр ұрғанда естен танып қалғандай сұлқ
түс, сонда ешкiм тимейдi» деп жанашырлық жасады. Сiз
сөйтпедiңiз де ғой, аға. Мiне, мен солардың ақылын тыңдап
аман қалдым. Ендi қазiр жасаған жауыздығыңызды айтып
алдыңызда тұрмын, – дедiм.
260
    – Апырай, ə?! Апырай... – дей бердi. Ендi қайтсiн, кеш те
болса түсiнген, опынған түрi шығар.
    – Аға, қай елсiз?
    – Жаныспын.
    – Мен жанбаймын, аға. Бiз қазақтығымызды былай қой-
ғанда құда-жекжат, ағайын-туыс боп келетiн адамдармыз
ғой. Неге өйттiңiз?
    – Ендi қайтейiн, қарағым. Жұмыс қой, жұмыс...
    – Аман болыңыз, аға. Сiздiң сондай тəрбиеңiздi көрiп
өскен толқын, бүгiнгi сақшыларымыздың арасында өзіңізден
асып түсетiн шəкірттеріңіз де бар шығар. Сiз жасыңыздың
үлкендiгiн, өмiр тағылымын молырақ көргендiгiңiздi мал-
данып, өткен ісіңізге қатты өкінетініңіз туралы соларға
айтыңыз. Ешкiм жау емес. Бəрiмiз бiр қазақтың баласымыз.
Қазақтың көп болғаны, денi сау болғаны керек. Əйтпесе
санымыздың аздығын айтып басынған сəттердiң талай-та-
лайын көрдiк емес пе?! – дедiм қоштасарда.
    Бұл мендегi ашудың əбден басылған кезi едi. Əйтпесе
мендегi кек, жинақталған ызаның тегеурiнi қатты бола-
тын. Кезi келер, кездесермiз. Əңгiме сол уақытта болсын.
Қолымда пышақ болса, келгенiн бауыздап өлтiрермiн,
əйтпесе жолда жатқан тастың бiрiмен бетiне ұрып, өшпейтiн
iз қалдырармын деушi едiм. Ендi олай ететiн де жағдай
жоқ. Жүрегiм шыдамайды. Сəл ренжiсем, шаншиды. Қатты
күлсем, ашиды. Бұл оңбағандар, тiптi күлкiмiзге дейiн тар-
тып алды ғой...
                           ***
    Түрме торының арғы жағында көрсетпеген қорлығы
мен азабы қалмаған тергеушiлер жиырма жылға жiберемiз
дедi. Арада бiраз уақыт өткенде кемi он бес жылың болады
деп қорқытты. Соңында он жыл отырасың деп кемiте түстi.
Бiрақ мен тоғыз ай дегенде жарық əлемге шықтым-ау!.. Неге
олай болды? Өз басым ойлаймын, қырып-жойып қамаған,
айдауға жiберген əуелгi дүрмек өттi де, бiрте-бiрте соттың
өзi артын бағып жазалайтын кез келдi.
    Қайрат Рысқұлбековпен балалық шағы бiрге өткен
Қайрат Сатқұлов он бес жылға сотталды. Ол соның бес
жылын абақтыда өткiздi. Өзi ауғандық. Өлiм отының орта-
сынан келген екен демедi. Бiрақ бəрiн мойнына ала салған
                                                         261
соң, апыр-топыр сотын өткiзiп, жiберетiн жерге жiберген.
Сот процесi жүрiп жатқанда-ақ оның жағдайы онша емес
болатын. Басқа көзге қарамай тұрған соң, зардапсыз
кетпейдi екен. Адамның жүйкесiне əсер етедi, ойы орнында
тұрмайды. Сондай жағдайда абақтының арғы жағына түскен
желтоқсан қаһарманын аяй ма? Офицерлердiң өзi ұрғызады.
Бұл орысқа қарсы шыққан деп бiрiн-бiрiне айдап салады.
    Егер сотталғанда, онда, сөз жоқ, мен де сондай азапты
жолдан өтер едiм. Жəне қандай күйде ораларымды бiр құдай
ғана бiледi...
    Менiмен бiрге ғылым кандидаты Сұлтан Байболов,
Қазбек Арықов, Тұрғын Тұрысбеков қамалып, тергеуге
алынды. Солардың арасында ең аз жатқаны Тұрғын. Ол
түрме азабын бiр айдай көрдi. Iшiндегi ең ұзақ ұсталғаны
– мен. «Үнпарақтың авторы осы ғой, азаптай берсек, əбден
титықтатсақ, арғы жағында тұрған ұйымдастырушыны өзi-
ақ ұстап берер деп дəмеленсе керек. Бiрақ, қадалып сұраған
сайын «бəрiн жазған мен, бұлардың еш қатысы жоқ» деген
жауаптан бiр танбадым. Соның өзiнде бұл шiркiндер менiмен
ғана шектелмей, ағайын-туыстарыма да көресiнi көрсетiптi.
Бiрге қызметтес болған жора-жолдастарымның да əбден ма-
засын алған. «Сендердiң де қатыстарың бар екен, Құнанбай
сөйтiп айтты» деп төндiрiп, есiн кетiредi. Бүлдiрiп қойған
бiрдеңесi жоқ, момақан ғана менi түрмеге тыққаннан кейiн,
əрине, бəрi де қоянжүрек боп қалады, қорқады. Сол үрей мен
бостандыққа шыққаннан кейiн де олардың бойынан арыла
қоймады. Əлi күнге үрке қарайды. Аулақтан амандасып, те-
лефонмен де абайлап сөйлесiп, сақтанумен жүредi. «Аулақ
болайық» деген шығар...
    Қазiр бəрi де артта қалды. Ендi ақиқатты айта берсем,
ешқайсысы ренжи қоймас. Өзiмнiң туған бауырларым келiп,
қол көтерiп: «Сен бiзге бəле болдың ғой! Бəрiмiздi айдай
əлемге қарабет қылдың. Қызметтен қуылғанымыз былай
тұрсын, шетiмiзден соттайтын болды», – деп жер қылды.
Содан не iстеп қойыппын? Түсiнедi деген бiрге туғандарың
солай ауырсынған соң, басқаларға не жорық!
    Үлкен бiр шаруашылықтың бас зоотехнигi боп жүрген
мен жұмыссыз боп қалдым. Содан 1992 жылға шейiн жүрдiм...
Балаларымның анасы да жау көрдi. Соның бəрiне себепкер
– ұлтжандылығым. Қанша қиналып, күйзелiп жүрсем де,
262
түбi бiр жақсарарын, көзқарас, түсiнiктiң өзгерерiн жүрегiм
сездi. Сол күндер ертерек жетсе екен деп, асықтым. Ал, оған
дейiнгi көрген жан азабы, машақатты көтеруге күш-жiгер,
темiрдей төзiмдi жүйке керек едi...
    Əңгiменiң аяғында: – Желтоқсан көтерiлiсiнiң көрiгi
ең қызған жер – Алматы десек, оның шарпуы күллi
елiмiздi қамтыды. Жамбыл облысында да дүрбелең күндер
өткенiн, талайлардың тағдыры тəлкекке түскенiн өзiмнiң
осы естелiгiм арқылы елге жеткiзе алдым ба, алмадым ба,
бiлмеймiн, – дедi Құнанбай Зияш.
    – Жо-жоқ, жүрегiңiздiң мұңын шерттiңiз. Əңгiмеңiз тас
жүректерге де жететiн шығар, – дедiм күліп...
    Əңгiменi қағазға түсiрген Талғат Айтбайұлы.


                                           Гүлнəр ОМАРОВА

                  ТАРИХИ ШЫНДЫҚ:
  тарихи қажеттiлiк жəне адамның еркiндiгi хақында
    Қазақ халқының, қазақ мемлекетiнiң дүние жүзi елдерiнiң
алдында алатын өзiне тəн орны, тарихы, бiрегей мəдениетi,
өзiндiк қазақ (дала) өркениетi бар, əлемдiк өркениеттердiң
құрамдас бiр бөлiгi екендiгi бүгiнгi күнi дүниеге аян. Белгiлi
отандық ғалым, проф. Е.Омаров «Ұлт жоқ жерде, өркениет
те жоқ» (Адамзат өркениетi. А., 2005, 13 б.) – дейдi. Бiздiң ұлт
ретiнде егемендiк алуымызға алтын көпiр болған, сəтсiздiкке
ұшыраса да Кеңес Одағы елдерiнiң демократиялық
қозғалыстарының қалыптасуына, ұлттық санасының оянуы-
на терең əсер етiп, əлемдiк деңгейге дейiн көтерiлiп дамыған
АҚШ, немiс, чех, поляк, венгер т.б. елдердiң зиялылары
мен демократияшыл топтары тарапынан қолдау тапқан
1986 ж. желтоқсан қозғалысын бiз бүгiнгi күнi дұрыс танып
бiле алдық па? Тарихи процестiң ақиқат шындығы қандай?
Желтоқсан феноменiнiң болмысын, табиғаты мен мəнiн,
мазмұнын дұрыс танып бiлiп, одан сабақ алу, айшықтау
бүгiнгi күнi өзектi мəселелердiң бiрi. Белгiлi отандық тарих-
шы М.Қозыбаев: «Ə.Кекiлбаев желтоқсан құбылысының
тұңғыш рет статусын анықтауға iзденiс жасағанын айту
керек… желтоқсан феноменiн демократиялық, ұлт-азаттық
                                                            263
реңдегi реформаторлық қозғалыстың жарқын прологы … деп
таныды. Əбекең мынадай түйiн жасайды: «Қазақстандағы
желтоқсан оқиғасы одақтас республикалардың Орталық
өктемдiгiне үнсiз қарсылығына жария сипат бiтiрдi. «Дауыл
алдындағы үнсiз тыныштықтың» астан-кестеңiн шығарды.
…коммунистiк идеологияның сенiмiнен бiржола айрылу-
ын тездетiп бердi. 1. Ұлттың өзiн-өзi тану сезiмiнiң оянуын;
2. Одақтас республикалардың егемендiгiне серпiн берген;
3. Əлемдiк маңызы бар (социалистiк лагерьдiң күйреуiнiң
басталуы) аса салиқалы көп сипатты əлеуметтiк сiлкiнiс –
атышулы тарихи феномен ретiнде бағаласа да артық емес»
– дей келiп «1986 ж. Ресейдегi 1905 ж. еске түсiредi. Санкт-
Петербургта қанды жексенбi болса, Москвада желтоқсанда
қарулы көтерiлiс болды. Алматыда осы екi құбылыс үш
күннiң iшiнде өттi. «Желтоқсан – 1986» – 1731 жылдан
басталған ұлт-азаттық қозғалысының құрамды бөлiгi, оның
азаттық пен бостандыққа апаратын ұзақ жолының биiк бiр
белесi. Ол бiзге осы бiр жақсылығымен, қайырлылығымен
қымбат» (Тарих зердесi. I к. 13-14 бб.). – дейдi. Ə.Кекiлбаев
пен М.Қозыбаевтың ой-пiкiрлерi астасып жатыр.
    Кеңес Одағы тұсында ұлт саясаты бұрмаланып, ұлттар мен
ұлыстардың əлеуметтiк-мəдени дамуы мен рухани дүниесi,
салт-дəстүрлерi, тiлi, дiлi, əр ұлттың жеке дара тарихи тамы-
ры көзге iлiнбей ұлтаралық қатынастардың бұрмалануына,
бiр орталыққа бағындырылған мемлекеттiк идеологияға
бағынған қоғамымыздың отарлануына тағы басқа да
көптеген терiс iс-əрекеттердiң əсерiнен ұлттық идея, ұлттық
өзiндiк сана деген ұғымдарды ойлауға мүмкiндiк бермеген
тоқырау заманы болғандығы белгiлi. «КСРО-ның ұлттық-
мемлекеттiк құрылымы мен оған территориялық жағынан
байланысты халықтардың этникалық құрамының қоғамдық
санасында «этникалық Отан» ұғымы кеңiстiкте берiк бекiп,
нақты көрiнiс тапты» – дейдi шетелдiк зерттеушi Лаллука
С. (Теоретический и прикладной аспект // Социологические
исследования. №7, 2000, с.92.).
    Б. О. Қойшыбаевтың 1986 ж. 25 желтоқсанда өткен,
1986 ж. желтоқсан оқиғаларын талқылауға арналған ҚазКСР
Жоғарғы Кеңесi президиумы аппаратының партия жиналы-
сында сөйлеген сөзiнде: «Партия өмiрiндегi кiлт бұрылысқа
дейiнгi ахуалында масаттанушылық, ойына не келсе де
264
iстеу, шын мəнiндегi жағдайды боямалап көрсетуге тыры-
су, насихат жəне идеология жұмысының нақты өмiрден
алшақтығы – 17-18 желтоқсан күнгi оқиғаларды бiрте-
бiрте «дайындаған» болатын-ды. Сол себептен де бiз
интернационалдық тəрбиелеу бөлiгiндегi тiке бетбұрыс
стратегиясын, қоғамдық өмiрдiң революциялық қайта
құрылысын творчестволық тұрғыдан қабылдай алмадық.
Бiздiң идеологиялық-насихаттық машинамызға əбден
сiңген формализмнiң интернационалдық тəрбиеде кең қанат
жайғандығы осы күндерi айқын бiлiндi. …Сол күндерi
Ленин шығармаларына қайта бiр көз тастап көргендер,
көшеге шыққан жастардың пайдасына шешiлер көп нəрсенi
табар едi. Олар Лениннiң портреттерi мен еңбектерiнен
алынған үзiндiлер жазылған транспоранттарды бекерден-бе-
кер алып жүрген жоқ қой. …бұқараға ұлт мəселесiн қазiргi
кезең тұрғысынан түсiндiрудiң орнына, бiз асыл азаматтары-
мызды алаңға милиция мен əскери күштердi жұмылдыруға
жұмсадық, қаншалықты өкiнiштi болса да мұның өзi 17
желтоқсан күнгi сағ. 7-ден кейiнгi жағдайлардың болуына
əкеп соқты.
    Адамгершiлiк тұрғысынан келсек, бiз ешуақытта да 17-
20 жастағы бiздiң балаларымызға, қыздар мен жiгiттерiмiзге
таяқ, сапер күректерiн, водомет, түтiндету құтыларын
жұмсаған, сондай-ақ құтырған иттердi айдап салған жекеле-
ген əскери қызметшiлердiң қылықтарын ақтай алмаймыз. …
Өсiп келе жатқан ұрпағымыздың əкелерiнiң революциялық
дəстүрлерiне адал боп, шын мəнiндегi интернационалист
болып өсуi үшiн барлығын iстеуiмiз керек, бұл бiздiң бо-
рышымыз. … Бiз қаласақ та, қаламасақ та, əдептiлiктi бұзу
– ұлттық намысты төмендету боп саналады. …саяси сауат-
сыз адамдар пленум шешiмiн мақұлдай қоймаған жастарды
«бүкiл орыс халқына қарсыласты» деп ұқты» (Алматы 1986
Желтоқсан. А., 1992. 18-19 бб.) – деп болған тарихи процеске
сол 1986 жылдың өзiнде-ақ тарихи шындықты айтып баға
беруi бiр жағынан тарихи қажеттiлiк, яғни бүгiн болмаса да
ертең айқын болатын «абсолюттi реалдылық». [абсолют (от
лат. absolutus – безусловный, неограниченный; реальность
от позднелат. Realis – вещественный, действительный – (су-
ществующее в действительности] (Философский энцикло-
педический словарь. 1983, с.5, 572). «Сол кезде алаңдағы
                                                        265
жастарды ұрып-соғу қатiгездiк» деп қарсылық танытқан
Бейбiт Қойшыбаевты партиядан шығаруды Совет аудандық
партия комитетiне тапсырған екен. Мен ауданның 1-i хат-
шысы Қадырбековаға: «Сөгiс бергiзiп қана коммунистi
құтқарып қалыңыз» – деп ОК-ң жауапты қызметкерiнiң та-
лабын көлденеңдеттiм. Айгүл Көбентаева ерлiк жасап, со-
лай еттi де» – дейдi жазушы Софы Сматаев. («Жас Алаш»,
31 қазан, 2006).
    Тарихи процестi дұрыс түсiнуде тарих философиясының
алатын орны ерекше екендiгi белгiлi. С.Е.Нұрмұратов
«Қоғамды, адамды, тарихи процестi жан-жақты қарастыру
əрекетi түбiнде «Ақиқат заңын» iздеуге алып келедi.
Əрине, «Ақиқатқа сəйкес келу» принципi басымдылық
танытқанда ғана философиялық методологияның барлық
əдiс-тəсiлдерi құбылысты нақты жəне адекватты түрде
айқындауға мүмкiндiк алады. Əрбiр ғылыми iзденiстердiң
жекелеген шындығы, шығармашылық iзденiстердiң жекеле-
ген шындығы шығармашылық iзденiстердiң нəтижесi екенi
белгiлi. Бiрақ олар «Ақиқат заңына», яғни руханилыққа
сəйкес келгенде ғана адамзат игiлiгiне жаратылатын
құндылық болып табылады» (Тарихи процесс жəне түсiну
/Материалы конференции «Совр. мир. мнений посв.пам.
К.Шулембаева. 2002. с.93) – дейдi.
    Желтоқсан көтерiлiсi «абсолюттiк ақиқат» күйiнде та-
рих қойнауына тапсырылмас бұрын бұл шындықтан сабақ
алып, руханилыққа сəйкестендiре отырып, танып бiле алсақ,
мүмкiн бұл тарихи процесс сол кезде ғана құндылыққа ай-
налар ма едi.
    Ең алдымен бұл құбылыс бүкiл қазақстандықтардың
көз алдында болғандықтан бүкiл елiмiз бiрi қалмай куə бол-
ды. Əсiресе иiсi қазақтың, ұлттық намысы бар қазақтың
көкейiне қайғы-шер ұялатқан, жүрегi «қазақпын» деп
соғатын жандардың жан дүниесiнде ұмытылмастай өшпес
iз қалдырып, қайғы мұңға бөлеген дүниенi дүр сiлкiндiрген
оқиға болғандығына ешкiм шүбə келтiрмес деп ойлаймыз.
«1986 ж. көптеген адамдардың тағдырына таңба түсiрдi. Ал
оның көпшiлiгi жастар болатын. Халық Қонаевтың орны-
нан алынуына ғана емес, Колбиннiң келiссiз келiсiне қарсы
көтерiлдi. Қазақстанмен қайдағы бiр бейшара республика
сияқты санасты. Сонан соң жаппаған жалалары жоқ. Мен
266
өзiм Орталық Комитеттiң есебiнен «Сүлейменов автомат
асынып орыс бөбекжайын атып, қыруға аттанды» деген
ой түйдiм. 100-ден аса адамды түрмеге тықты. «Лениннiң
ұлттық саясаты жасасын» деген ұранды ұстап шыққан жан
7 жыл түрмеге кесiлдi. Бұл бассыздық емес пе? Мен ша-
мам келгенше бəрiне ара түстiм. Алматы оқиғасы үлкен
сабақ берiп өттi» – дейдi белгiлi қазақ халқының жазушы-
сы, қоғам қайраткерi О. Сүлейменов («Жас Алаш», 15 қазан.
1991). «Бүкiл əлем назарын бұрған, күллi Совет Одағы
тоталитарлық жүйеге қарсы демократиялық қозғалыстың
басы болған Алматыдағы 1986 ж. желтоқсан оқиғасын зерт-
теуге баға беру iсiне араласып, бұған жүздеген жылдар бойы
татулықта бiрлiкте өмiр сүрiп келген екi ұлттың бiр-бiрiне
кiнə өкпе артуы мүлде орынсыз екендiгiн шиеленiскен оқи-
ға Орталықтың əкiмгер, ұрдажық саясатынан туғандығын
дəлелдедiк» («Алматы ақшамы». 8 қараша, 1991 ж.
О.Сүлейменов, М.Шаханов «Қазақ жастарына ашық хат»).
    Бiр мəселенiң басын ашып айту керек деп ойлаймыз.
Орыс халқы мен отарлық мемлекеттiң идеологиясы де-
ген мəселе. Ресей мемлекетi өзiнiң этникалық кеңiстiгiнде
тұрғанымен елде сонау ертеде басталған саяси-тарихи
жағдайлар мен осы мемлекеттiң саяси идеологиясының
əсерiнен алдыңғы қатарлы орыстың көрнектi интеллигенци-
ясы, ғалымдар, ақын-жазушылар, көрнектi өнер, кино, музы-
ка т.б. қайраткерлерi шетелдерге кетуге мəжбүр болып, шет
елдерде жүрiп «Кiшi Ресейдi» – «Малая Россияны» құрды.
«Работы эмигрантов... не были свободны от критических,
резких выпадов против советского строя, и очевидно, что
их патриотизм не был связан с планами социалистического
преобразования России. Тем не менее за рубежом они вы-
ступали как представители русской культуры, той ее линии,
которую невозможно было продолжать в условиях массовых
необоснованных репрессий против русской интеллигенции,
пролеткультовских искривлений в области культурной по-
литики, а затем и неуклонно усиливающегося идеологиче-
ского диктата, не признававшего на разномыслие даже вну-
три марксизма.
    П.А.Сорокин и через сорок с лишним лет после своей
высылки из СССР вспоминал: «В начале коммунистической
революций советское правительство (на самом деле, идео-
                                                      267
логи Пролеткульта. – Авт.) хотело создать особую «про-
летарскую» математику, физику, химию, технику и биоло-
гию вместо «буржуазных» математических, естественных
и технических наук. Примерно через три года безуспеш-
ных попыток осуществить эту цель глупый прожект был
полностью отвергнут. «Однако и впоследствии нигилисти-
ческое отношение к великим традициям мировой и наци-
ональной культуры оставалось для многих одним из глав-
ных критериев бескомпромисной революционности» дейдi
орыс ғалымдары М.А.Маслин мен А.Л.Андреев (Отв.ред.
Е.М.Чекарин. О России и русской философской культуре.
Философы русского зарубежья. М., 1990. с. 9).
    Олар шетелдерде жүрiп мектептен бастап, инсти-
тут, ғылыми-зерттеу орталықтарын, кiтапхана, архив,
министрлiктер т.б. құрып, орыс ұлтының ұрпақтарына
«орыс халқына берiлген, орыс ұлтын сүюге» тəрбиелеу
жолында жанқиярлық iстерге барғанын айтуымыз керек.
Сол мемлекеттiк идеология, саясат бiр халықты бiрнешеге
бөлiп, кезiндегi Совет үкiметiндегi Ресей мен шетелдердегi
орыстардың көзқарастары бiр-бiрiне қарама-қайшы бол-
са бүгiн мемлекеттiк идеология өзгерген соң оларды орыс
халқына, ұлтына деген құштарлық бiрiктiре бастады.
Мəселен, «Декрет… разрешивший оканчивать высшие
учебные заведения… только лицам пролетарского и кре-
стяьнского происхождения. Даже сыновьям и дочерям ар-
мейских офицеров или сельских священников людей чаще
всего более чем скромного достатка – к высшему образо-
ванию отрезывался путь. Студентам-медикам кончавшим
курс в Московском университете, предстояли выпускные
экзамены. …Добрая их половина была не – пролетарского
и не – крестьянского происхождения… они обратились к
правительству с ходатайством о том, чтобы им, уже 5 лет
обучавшимся медицине, было все-таки, в виде исключения,
разрешено экзамены сдать или, если это невозможно, уехать
за границу, чтобы там закончить свое медицинское образо-
вание. И в том, и в другом было отказано. Тогда группа сту-
дентов, чел. 30, заперлась в одной из аудиторий Московского
университета, по жребию или добровольно двое, кажется, из
них перестреляли всех прочих и сами застрелились после
этого. …Дело было в идеологии – не коммунистической, – а
268
в тоталитарности ее. Захватом всех областей жизни и духов-
ной жизни вышла за пределы политики… чуждых политике
людей, вроде меня, сделала врагами своей политики. Уеду,
сказал я себе, …после коллективного самоубийства москов-
ских студентов-медиков, (1924 г.) что дальше мне оставаться
в России невозможно… Тирания захватившей власть тота-
литарной идеологии страшнее всех тираний, когда-либо су-
ществовавших на земле. Смерть московских студентов сви-
детельсвовала об этом.» – дейдi Ресейден кеткен көрнектi
жазушы, ойшыл В. Вейдле (Диаспора: Новые материалы.
Вып. 3. СПб, 2002. с.116-117).
    Қазақ декабристерi мен Москва университетi студент-
терiнiң өлiмiне əкелген тоталитарлық идеологияның
тигiзген əсерiн айдан анық байқауға болады. Сондықтан
орыс халқының емес, орыс мемлекетiнiң сол кезде
ұстанған империялық саясаты мен отарлық, мемлекеттiк
идеологияның əсерi екенiн, дұрыс түсiнуiмiз керек деп
ойлаймыз. Жоғарыда аталған Москва студенттерiнiң
өлiмiнен кейiн Ресейде көптеген жоғары оқу орындарының
оқытушылары, профессор ғалымдар өз ерiктерiмен шет ел-
дерге кетедi, кейбiр профессор оқытушылар шет елге кетудi
де жөн деп таппай өзiн-өзi өлтiрумен аяқтайды. Бұл тура-
лы сол кездегi мерзiмдi баспасөзге жазуға тыйым салынып,
бiрнеше жылдардан кейiн ғана шет елдерде жазу мүмкiн
болған екен. Қазақстанда да байдың балаларын оқытпай
қуғынға ұшыратқан қаншама қазақты елден кетуге мəжбүр
еткен саясат белгiлi.
    1989-1996 жж. Желтоқсан феноменi туралы жəй халық
арасынан шыққан оқиғаны көрген жастар мен студенттердiң
мерзiмдi баспасөз беттерiне шыққан мақалаларынан, олар-
дың бұл мəселенi зерделей бастағаны байқалды. Желтоқсан
феноменiн мемлекеттiк дəрежеде танып бiлудi көтерген
Елбасымыз Н. Ə. Назарбаев, Ə. Кекiлбаев, М. Шаханов,
О. Сүлейменов, сонымен қатар Ш. Айтматов, отандық тарих-
шылар, академик М.Қ.Қозыбаев, академик М. Қойгелдиев,
профессорлар Т.Омарбеков, С.Е.Нұрмұратов, А.Егеубаев,
Ф. Əли, Б. Тiлегенов, Ə. Əлiмжанов, Халық қаһарманы
Қасым Қайсенов, Спанова Р., Сабильянов Н., Т. Зейнəбiл,
А. Тасымбеков, К. Табеев, Т. Шəрiпжанов, Т. Айтбайұлы,
журналистер: Т. Данияров, С. Бейiсбай, А.Кəкен, Н. Қуан-
                                                       269
тайұлы, Т. Беркiмбаевтар, Айтмаханов Қ., Сейбол С.,
Р.Бейiсқұлов т.б. көптеген авторлардың желтоқсан көте-
рiлiсi туралы сөздерi, мақалалары, əңгiмелерi мен еңбектерi
шықты.
    «1991 ж. 12 желтоқсанда Қазақстан Республикасы
Президентi Н. Назарбаевтың «Қазақстандағы 1986 ж.
желтоқсанның 17-18 күнгi оқиғаларға қатысқаны үшiн
жауаптылыққа тартылған азаматтарды ақтау» туралы Жар-
лығы шықты. («Қазақ əдебиетi», 20 желтоқсан, 1991 ж.).
    Н.Ə. Назарбаев өзiнiң «Ғасырлар тоғысында» атты
еңбегiнде 1986 жылғы желтоқсан оқиғалары қазақ
жастарының сана-сезiмiнiң өскендiгiн көрсеттi. …Жастар
бұдан əрi кез келген ұлтқа тəн ұлттық мақтаныш сезiмiн
қорлауға жол бермейтiнiн өз халқының атынан ашық
мəлiмдедi» дейдi. «1986 ж. ...тоталитарлық мемлекет
жағдайында мұның өзi саяси жарылысқа тең. ...Алматы жа-
рылысы пiлте сияқты Балтық, Грузия, Əзiрбайжан, Армения,
Өзбекстан, Қырғызстан, Латвия, Эстония, Ресейдiң өзiнде де
демократиялық күштердiң тоталитарлық диктатураға қарсы
ашық көтерлуi бiрiнен соң бiрi жалғаса бердi. Кеңестер
елi сол тоқтамаған күйi өзiнiң қирау шегiне бара жатты.
Одақтың күнi келмей қоймайтын қирау кезеңiн ұзарта түсу
жөнiндегi жоспары жүзеге аспайтынын бiлген Назарбаев
КСРО халық депутаттарының I съезiнде жантiсiлiм еткелi
жатқан елдiң батасын шығарды. Ендi Қазақстан ешкiмге
кiшi iнi де, ешкiмге жұмсақ төс айыл да болмайтынын, өз
жолымен жүретiнiн жария еттi» («Егемен Қазақстан». 15
желтоқсан, 2005. 7-8 бб.).
    Отандық тарихшы, академик М.Қ.Қозыбаев «Тарихта
тiптi үлкен соғыс өртi тұтанғалы тұрған сəтте екi жақтың
ақылды, өрелi азаматтары жүйелi сөзге тоқтасып, тарасқан
мысалдар аз емес. Алысқа бармай-ақ өзiмiздiң дана би-
лер, көсем хандардың көнекөз қарттардың басуымен талай
дау-дамай бейбiт жолмен шешiлiп келгенiн еске алсақ та
жеткiлiктi. Сондықтан желтоқсан оқиғасын да ушықтырмай
шешуге əбден болар едi. Жастардың алаңға жиналу
мақсатын бiлмей жатып милиция, əскер күштерiн асығыс
шақырғанымен… нəтиже бермедi. Жүйе жазалау армия-
сын жақтады. Шындығында олар «жазалаушылар, кара-
тельдер едi» – дейдi. Сонымен қатар М.Шаханов бастаған
270
комиссия: «5700 əскерi бар Алматы гарнизоны, ССРО Iшкi
iстер министрлiгiнiң арнайы əскерi – 5449, əскер бөлiмi
(ə/б), Алматыдан 7552 (ə/б), Қаракемерден (Алматы обл.)
6654 (ə/б), Фрунзеден əкелiнген 5450 ə/б, Ташкенттен 3408,
5452, Челябiден 5426 ə/б, Новосiбiрден 5427 ə/б, Уфадан
5424 ə/б, Свердловскiден, Тбилисиден келген 2169 адам,
жұмысшылар жасағы 10 мыңнан 15 мыңға дейiн, баршасы
19 мыңнан 24 мыңға дейiн қатысты» (2, 311) – дейдi.
    К.Табеев қазақстандық батырларды 1825 ж. Сенат
алаңына шыққан көтерiлiсшiлермен салыстырады. Қазақ
декабристерi Одақ көлемiнде ең бiрiншi рет бел байлап
Орталықтың отаршыл саясаты мен озбырлығына үзiлдi-
кесiлдi бой көтердi. Одақтың құлауына əкелген 1991 ж. тамы-
зымен үндеседi, – деп əдiл санайды. Т.Бейiсқұлов желтоқсан
қозғалысын «Совет өкiметi тұсында бұрын-соңды кездеспе-
ген құбылыс» деп таныды, (2. 298-299).
    М.Қойгелдиев: «Əрбiр республикаға – өз көсемi!»... т.б.
«ұран сөздер қозғалыстың əлеуметтiк талаптар ауқымынан
шығып, айқын саяси сипат алғанын көрсетедi... қаралы жа-
стар қазақ елiнiң 18 ғасырдан берi Ресей империясы алдына
əлденеше рет қойып, ылғи да тауы шағылып, жеңiлiс тауып
келе жатқан ең өзектi талап-тiлегiн тағы да бiлдiрдi. Ешқанда
да асыра сiлтеусiз, бейбiт түрде, үлкен ұстамдылықпен
мəдениеттi түрде бiлдiрдi. 18-19 ғасырда отарлық үстемдiкке
қарсы... ру-тайпа ақсүйектерi, сұлтан-төрелер бастап шықты.
ХХ ғ. ...ұлт зиялылары мен жаңа ғана қалыптаса бастаған
саяси элита келдi. 1986 ж. желтоқсанда орталық алаңда
мемлекеттiк мəселесiн зиялылар да емес, басқарушы саяси
топ та емес жұмысшы жəне студент жастардың қосын немен
түсiндiруге болады? ...жастарға желтоқсан күндерi ашық
қолдау көрсете алмағандығы үшiн қоғамдық пiкiрде ұлт
зиялыларын айыптау орын алып келдi. Зиялылар əрқашан
қоғамдық қозғалыста алдыңғы сапта көрiнген, халықтың,
ұлттың ең кəусар тiлегiн бiлдiрген, ұлтына жөн сiлтеген.
Қарапайым халық, алаңға шыққан жастар осы мiндеттi өз
мойнына алған зиялыларды көргiсi келдi, оның соңына еруге
даяр екендiгiн əлденеше рет бiлдiрдi де. Өкiнiшке орай ондай
биiктен көрiнуге даяр зиялылар қауымы жоқ болып шықты.
Оқиғалар бұлтартпай осы ащы шындықты алдыдан көлденең
тартты да отырды. Дəстүрлi қазақ қоғамында ертеден келе
                                                         271
жатқан салт бар: ел дағдарысты тұйыққа тiрелгенде көптi
көрген ел ақсақалдары жиналған топтың алдына шығып,
екi жақты бiрден бəтуаға келуге шақырар едi. Дəстүрлi ша-
бысынан көптен берi жаңылысқан ХХ ғ. соңындағы қазақ
қоғамында ондай ақсақалдар жоқ болып шықты. ...Дегенмен
акценттi өзгерткiм келiп отыр, анығырақ айтқанда... зиялы-
лар қауымының... жетпiс жыл бойы кеңестiк идеологияның
тепкiсiнде болып, қызметiнде Компартияның нұсқауларын
басшылыққа алып үйренген зиялылардан дағдарысты сəтте
дербес жiгерлi əрекет күту əдiлетсiздiк болары хақ... СОКП
ОК-нiң кадр саясатындағы бұл бағытының дұрыс екендiгiн
көрсетiп бердi. ...Сондықтан нақақтан күйiп бара жатқан
желтоқсан жастарына араша түсу оның қаперiне де кел-
ген емес. Жетпiс жыл бойы өзiн еңбекшi халықтың билiгi
ретiнде жариялап келген билiк алаңға жиналған жастармен
байсалды келiссөз жүргiзiп, белгiлi бiр ортақ шешiмге келуге
тырысқан да жоқ. Халықтың пiкiрiмен санаспайтындығын,
оған тобыр деп қарайтындығын көрсеттi», – дейдi (ҚазҰУ
хаб. Тарих. Сер. №4, 70 б.).
    С.Е.Нұрмұратов: «1986 ж.... Кеңестiк жүйенiң
«ұлтсыздандыру саясаты» алғаш рет Алматыда қарсылыққа
ұшырады. Қазақ жастары өз елiнде демократиялық
принциптердiң орнауын, ұлттың өзiн-өзi билеуге құқы бар
екенiн əлемге паш еттi»– дейдi (Рухани құндылықтар əлемi:
əлеуметтiк-философиялық талдау. 170 б.).
    Елбасы     Н.Ə.Назарбаев:       желтоқсан     оқиғасына
«Жастардың тоталитарлық жүйеге Қазақстан тарихына ал-
тын əрiптермен жазылған қарсы шығуы» деп баға бердi (2,
307). Отандық тарихшы, академик М.Қ.Қозыбаев: «1986 ж.
Алматы желтоқсаны бунт болып басталды, халық… заңды
өкiметке, билiк жүргiзушi Коммунистiк партияға наразылық
бiлдiрдi. …реформаторлық пиғылдағы жастарды жүйе амал-
сыз… көтерiлiске шығуға мəжбүр еттi... демократиялық
ұлттық қозғалыс өрбiдi… қозғаушының күшi демократиялық
рухта басшылыққа алған ұлттың реформатор жас буын едi»
(2, 320-321).
    Жазалаушылар «Метель – 1986» атты əскери операци-
ясына… даярланды… 1. Бұл билiк пирамидасының барша
сатысы келiсiп жасалған мемлекеттiк дəрежедегi əскери-
саяси авантюра деп бағалау орынды. 2. «Метель – 1986»
272
«тəртiпсiздiкпен» күрескен жоқ, ұлттың аңсаған, өзiн-өзi
билеу құқын талап еткен реформаторлар ұрпағына ашылған
соғыс – қанды қырғын. 3. Жазалаушылар көтерiлiстi қанды
қырғынға ұластырды, авантюраны өздерi қолдан жаса-
ды... денсаулық мекемелерiне 540 жаралы əкелiндi, 204-
i госпитальға жатқызылып, 1700 адам жарақаттанды.
Шын мəнiнде емханаға қорқып көрiне алмағандар
саны көрiнгендерден бiрнеше есе артық болуы мүмкiн.
Ұсталғандар 8500. Прокуратура 5324 адамнан, мемлекеттiк
қауiпсiздiк комитетi 850 адамнан жауап алған, 99 адам сот-
талып, екеуi ату жазасына кесiлген» (2, 313, 317, 319 бб.) –
дейдi Манаш Қозыбаев.
   Отандық тарихшы М.Қ.Қойгелдиев: «Желтоқсан
оқиғалары тұсындағы империялық Орталықтың əрекетi
1916 жылғы патшалық билiктiң Қазақстандағы көтерiлiс
ошақтарын жаншып басуға бағытталған əрекетiн еске сала-
ды» – дей келiп, М.Қойгелдиев «1916 ж. көтерiлiс қарсаңында
Қазақстанға келiп қоныстанған орыс жəне басқа европалық
шаруалардың саналы түрде қаруландыру шараларын iске
асырды… тағы бiр елеулi нəрсенi айтпай өту мүмкiн емес.
Қазақстанды отарлау iсiне патшалық билiк пен мұнда келген
переселендер арасында өзара түсiнушiлiк жəне қолдаушылық
болғаны тарихтан мəлiм фактi. Өкiшiке орай, коммунистiк
партияның жетпiс жылдық «интернационализм» саясаты
сынға түскен сəтте жергiлiктi европалық тұрғындардың
белгiлi бiр бөлiгi Отарлық билiктiң зорлықшыл саясатын
қолдайтындығын танытты. Əсiресе, Алматы сияқты астана
тұрғындарының ұлттық құрамын қалыптастыруда ұстанған
Орталықтың стратегиялық саясатының қаншалықты қауiптi
екендiгiн желтоқсан оқиғалары еш бүкпесiз анық көрсетiп
берген едi» (12. 10) – дейдi.
   «Б.Тiлегеновтың «Сексен алты» романы желтоқсан
көтерiлiсiнiң қалай туындағанын, негiзгi себептерiн өте шы-
найы əсерлi көрсеткен» дейдi С.Сматаев («Жас Алаш», 31
қазан, 2006 жыл).
   Қ.Рысқұлбековтың ақтық сөз өлеңiн жазған ав-
тор Т.Шəрiпжанов жəне басқа да көптеген авторлардың
еңбектерi мен мақалалары бар. Əйгілі партизан-жазушы,
Халық қаһарманы Қасым Қайсенов «тарихта алтын əрiппен
жазылатын ұлы оқиға» деген мақала жазды («Қазақ сар-
                                                        273
базы», 2002. 13 желтоқсан). Бұл авторлармен шектел-
мей желтоқсан феноменi əлi де сансыз шығармалардың,
еңбектердiң жазылуына мұрындық боларына сенiмiмiз мол.
Отандық белгiлi философ, академик Ə.Н.Нысанбаев «Қазақ
халқы өзiнiң тəуелсiздiгi үшiн 260-тан астам ұлт-азаттық
көтерiлiске шыққан, соның соңғысы 1986 ж. желтоқсан
көтерiлiсi болды» (Жаһандану жəне Қазақстанның
орнықты дамуы. А., 2002. 42 б.) дейдi. Сонымен қатар
жоғары оқу орындарының алдыңғы қатарлы профессорлары
көптеген оқытушылар желтоқсан жайында мақалалар жазып,
өз студенттерiн мақтаныш ететiндерiн бейнеледi. Бiз кейде
жас студенттерiмiзге əртүрлi себептермен ұрысатын едiк дей
келiп Медицина университетiнiң доцентi С.Ешмұқаметов:
«Жастардың алаңға шығуының ар жағында үлкен саяси
мəн бар екенiн ол кезде басқа ұлт өкiлдерi тұрмақ, өзiмiздiң
қазақтың бiреуi түсiнсе, екiншiсi түсiнбедi. Желтоқсанда
алаңға шыққан бауырларым тек қазақ халқын ұйқысынан
оятып қана қойған жоқ... бүкiл Одақтың халқын ұйқысынан
оятып кеттi. …бүкiл дүние жүзiндегi ұлттардың намысына
қозғау түсiрiп кеттi …бұғып, дегенiне жүрiп құл сияқты күн
кеше берулерiне болмайтынын тұңғыш рет түсiнген қазақ
жастары екенiне осы күнi мақтанамыз. Бүгiнгi таңдағы
түбегейлi өзгерiстер мен демократиялық бетбұрыстардың
шымылдығын ең бiрiншi рет ашқан қазақтың жүректерiнде
жалын оты лаулаған ұл-қыздары екенiне қалай ғана
масаттанбайсың… желтоқсан оқиғасын еске алсам: өне
бойым түршiгедi, көзiме өксiктiң ащы запыраны тығылады,
жүрегiм қан жылайды… қолдарына ұрандарын көтерiп, еш
қарусыз шыққан жастардың бейбiт шеруiнiң аяғы қанды
қырғынмен аяқталды. …əдiлеттiлiк iздеп шыққан ақ жүрек
ұл-қыздары желтоқсанның қақаған аязына қарамастан суық
сумен атқылап, ақ қар, көз мұздың үстiнде домалатып,
қанға бояп, темiр күректермен, темiр таяқтармен ұрғылап…
өлтiргенiн өлтiрiп, өлмегенiн есiнен тандырып абақтыға
қамап тастады… 1905 ж. жұмысшылардың бейбiт шеруiне
қарсы оқ атып, қаңтардың 9-ы күнiн тарихта «қанды
жексенбi» деп атап, патшаны қанiшер, жауыз деп жүрмiз.
Желтоқсанда болған қанды қырғынның қай жерi кем: қырғын
емей немене, алаңға шыққан жастардың 8515-iн ұстап, оның
5000-дайын қаланың сыртына апарып, қарға лақтырып
тастаған… бiздiң боздақтардың бүкiл халықтың жүрегiне
274
шоқ тастап үлгергенiн, ол шоқтың бiрте-бiрте ұшқынға ай-
налып, ұшқыннан жалын лаулайтынын, ол жалынды өшiру
ешкiмнiң қолынан келмейтiнiн сол кездегi тоталитарлық
жүйенiң басшылары сезбедi» (Дүниенi дүбiрлеткен
дүрбелең. «Жас Алаш». 14 желтоқсан, 1991 жыл) деп
желтоқсан оқиғасының шындығын мəнi мен мазмұнына
егжей-тегжейлi жауап iздеуге тырысып, толғанады.
    1987 ж. 20 шiлде, Венадан хабарлауына қарағанда…
Мажарстанда (Венгрия) 41 адам қол қойған мəлiмдемеде…
Кеңес Одағы Жоғары кеңесiнiң төрағасы А. Громыкодан
өлiм жазасына кесiлген қазақ түркi жасы Қ. Рысқұлбековке
кешiрiм жасалуы талап етiлген. Чехословакияның адам
құқықтарын қорғау жөнiндегi «Хартия – 77» тобы Қ. Рысқұл-
бековке байланысты мəлiмдеме жариялаған,… 77 адам қол
қойған. Қ.Рысқұлбековты босату жайында Польшадан 2 рет
мəлiмдеме жасалған, 70 адам қол қойған. Германияда Еңбек
министрi Ноберт Блюм Христоф Борхер Кеңес Одағына
үндеу жолдап қазақ түркi студентi Қ.Рысқұлбековке өлiм
жазасы орындалмауын талап еткен… түрлi топтар мен
жекелеген адамдар Қ.Рысқұлбековтың құтқарылуы үшiн
əрекет етуде делiнген. Америкада Р. Рейган 1987 ж. 19 шiлде
күнi жариялаған мəлiмдемесiнде 1986 ж. адам құқықтары
жəне тəуелсiздiк үшiн күрескен… қазақтарды ерекше
атап,... «Фридом хаус» ұйымы 1987 ж. 3.08. Кеңес Одағы
Компартиясының бас хатшысы М.Горбачев пен бас проку-
рор А.Рекунковқа телеграмма жолдап Қ.Рысқұлбековтың
өлiм жазасына үкiм етiлуi дұрыс емес екендiгiн мəлiмдеген.
Түркияда да Х.Оралтайдың 18 беттiк мақаласы жəне
Түркияда шығатын газеттер желтоқсан оқиғалары туралы
жазды. («Желтоқсан құрбандарын жоқтау». А., 1992. 92-
93, 97-98 бб.).
    Осылайша желтоқсан оқиғасы əлемдiк деңгейге
көтерiлген, дүние жүзi елдерiнiң демократияшыл топтары
мен көкiрегi ояу саналы, намысы бар азаматтарының тара-
пынан қолдау тапты. М.Қозыбаев: «Желтоқсан арты 1937-
1938 жж. сияқты күрескер ойшыл қауымды жаппай (тоталь-
ный) репрессияға ұшыратты» (1, 299) дейдi.
    Желтоқсан оқиғасы шетел баспасөзiн қатты қызықтырды.
Шетелдегi отандастарымыз комиссияға төрт томнан тұратын
көптеген жарияланымдарды жинап тапсырды. ҚазКСР
Жоғары кеңесiнiң президиумы, КСРО халық депутаты,
                                                       275
ақын М.Шаханов басқарған комиссия осы құраммен 1990
ж. қаңтарынан жұмысқа кiрiскен. Оның жұмысына 200-ден
астам жоғары дəрежелi мамандар – заңгерлер, дəрiгерлер,
социологтар, политологтар, философтар, демографтар,
экономистер, тəртiп сақтау органдарының қызметкерлерi,
шығармашылық интеллигенция жəне адам құқықтарын
қорғаудың Латвия лигасы, Арал, Балқаш жəне Қазақстан
экологиясы проблемалары жөнiндегi қоғамдық Комитет,
«Невада-Семей» ядролық қаруларға қарсы қозғалыс секiлдi
қоғамдық ұйымдардың өкiлдерi тартылды (3. 34 б.).
    1986 ж. желтоқсан оқиғасының хабары алуан түрлi та-
рихи жағдайлардың əсерiнен əлемнiң 40-тан астам елiнiң
этнодиаспоралық кеңiстiгiне таралған шетелдердегi
қазақтарға да жетiп оларды да бей-жай қалдырмады.
    Мiне, осы шетелдегi қазақтар тарихи отаны Қазақстанда
болған желтоқсан оқиғасы туралы хабарды қабырғасы
қайыса қинала қабылдап, тiлеулес бола отырып, моралдық-
рухани қолдау көрсетiп, қолынан келген қолғабысын тигiзiп,
өзiнiң жақындығын бiлдiрiп үлкен жұмыстар атқарды.
Сол кезде Мюнхенде «Азаттық» радиосында қызмет ет-
кен отандасымыз Х.Оралтай: «Алматыдағы қазақ жаста-
ры бастаған наразылық ереуiлдер болыпты, … оған қарсы
қатал шаралар қоданыпты» деген хабар «Азаттық» радиосы-
на 1986 ж. желтоқсанның 18-i, Мюнхен… 2-де жеттi. Мен
қызметтестердi жиналысқа шақырдым: «…Коммунистер
халқымызды зəбiрлеуде … қазақ жастарын, «маскүнемдер…
бұзақылар т.т.» деп сипаттауда… Əлем жұртшылығына
түсiндiруге тырысайық… бiз шеттегi қазақтар советтiк
əкiмшiлiктiң Алматыда iстеп жатқан жауыздығына үнсiз
наразылық өткiзейiк… бұл ереуiл, 70-жылдық советтiк
əкiмшiлiк тарихындағы жаңа бiр бетбұрыстың басталғаны.
Бiз соған лайық iстерге кiрiсейiк дедiм… «Желтоқсан
оқиғалары» кiтабының 39-40 беттерiнде басылған… ереуiлге
Алматыдан 10 мың адам, елдi мекендерден 300 мың адам
қатысқан… 1000 адам тұтқынға алынған… ереуiлдi басу үшiн
70 мың орыс солдаты жiберiлген… ереуiлге қатысқандар:
«Қазақстан – қазақтардiкi!», «Дербестiк, өзiмiздi өзiмiз
басқару құқы берiлуiн талап етемiз!»… деп ұран салған…
шейт болғандардың ата-аналары жас орнына көзден қан
ағызып… Қазақстан қазақтардiкi» – деп жанын болашағын
қауiпке тiккен бауырларымыз… өлтiрiлiп не азапталып,
276
түрмеге отырғызылып жатқанда… «Ресей қазағына бола
басымды бəлеге салмаймын. Бұлғариядан өте алмаймын..
деушiлер! Ұялсаңдаршы… ереуiл ұйымдастырған қандас
бауырларымыз туралы егжей-тегжейлi мағлұмат таратқан
Түркелi комитетiне жəне оның iстерiне Алла разы бол-
сын. Бұл мəлiмдеменi тарихи құжат əрi сабақ болар деп
жарияладық. Əркiм …өз арының үнiмен оқысын жəне ойлан-
сын!» – дейдi тарихшы, жазушы Хасен Оралтай. («Елiмай-
лап өткен өмiр». Ыстанбұл. 1999. 325, 331-332 бб.).
   Бұл оқиға туралы Қытай (Т.Зəкенұлы «Желтоқсан
жаңғырығы бiзге де жеткен»//«Қазақ елi», 1996, 13
желтоқсан); Қарақалпақстан (Қ. Əдiл «Қарақалпақстан
желтоқсан күндерiнде» // «Қазақ елi», 1996, 13 желтоқсан);
Моңғолия (Мауқараұлы А. Желтоқсанда Уланбатырда не
болды?//«Қазақстан-Zaman». – 2004, 15 желтоқсан (№51)
7 б.; Мауқараұлы А. Желтоқсаным – жалауым: Моңғолия
қазақтары Алматы оқиғасын қалай қарсы алғаны тура-
лы естелiк // «Қазақстан-Zaman». – 2002, 13 желтоқсан
(№50) – 38 б.); Түркия (Қара А. Түркия желтоқсан
оқиғасы туралы не бiледi? // «Егемен Қазақстан», 1996. 17
желтоқсан); Мюнхен-Германия («Қазақ баласы» Х.Орал-
тайдың желтоқсан оқиғасына байланысты жазған еңбегi
жайлы // «Жұлдыз», 1992, №2: Əли Ф. Əлемге бар дауы-
сымен жар салған – Х. Оралтайдың 1986 ж. «Желтоқсан
оқиғалары» деген кiтап туралы //«Егемен Қазақстан»,
1991, 14 желтоқсан), Өзбекстан, Ресей т.б. алыс-жақын
шетелдердегi отандастарымызға да қатты əсер еткендiгiн
байқауға болады. Мəселен, сол 1986 ж. Улан-Батырда тұрған
А. Мауқараұлының əңгiмесiнен үзiндi келтiрiп өтейiк: «Мен
Алматы оқиғасы туралы Алматыға диссертация қорғауға кет-
кен Қ. Сартқожаұлынан естiдiм. Мамандық жетiлдiруге ше-
телден келген қазақтарды елдерiне қайтарып жатыр. «Өнен»
деген Моңғолиядағы партиялық газеттен «Алматыда мас
қазақ жастары үкiметке қарсы бүлiк шығарып жатыр» деген
хабарды оқыдық. Бұны естiген Алматыдағы Моңғолиядан
барған қазақ студенттер қайғыға толы қазақ жастарының
қиын шын жағдайын хатпен жеткiзген. Бұны естiген бiз Баян
Өлгей, Улан-Баторда əр жердерде топтасып көшеге шығып
үнемi осы желтоқсан оқиғасы туралы қабырғамыз қайысып
айтумен болдық. Сөйтiп жергiлiктi газетке жоғарыда
аталған фактiлердiң жалған екенiн айтып мақала жария-
                                                      277
лап, Моңғолия елiне шындықты бiлдiрудi жөн деп таптық.
Таратылып жатқан хабарлардың жалған екендiгiн екi ауыз
сөзбен жазып «листовкалар» тараттық, Улан-Батордың
бұрыш-бұрышына жиналып Германиядағы «Азаттық» ради-
осына «бiз қазақ жастарын қолдаймыз» – деп хат жаздық.
1986 жылдың аяғы, – жиналған сайын қазақстандық қазақ
жастарының жанқиярлық iс-əрекетiн айтумен болдық. 1987
ж. жаңа жылда Улан-Баторға Қазақстанның «Жұлдыз»
журналының жаңа нөмiрi келiптi, журналдың мұқабасы,
яғни сырты «қып-қызыл», ал «Жұлдыз» деген сөздi қап-
қара үлкен əрiппен жазған, iшiн ашсам желтоқсан тура-
лы ешнəрсе жазылмаған. Шындықты жазған шығар деп
ойлаған едiм, қас қағым сəтте көзiмнен жас ыршып шықты.
Осы кезде қасымдағы қазақ кiсiге мына белгi шырқыраған
қанға боялған жастардың артынан қара жамылып қазақ
адамдар, қаралы жиынды бiзге осылай бiлдiрген екен ғой
деп айттым. Алматыдағы оқиғалар туралы неше түрлi
аңыздар естiдiк. «Алматыда жастар, бiраз адамдар алаңға
жиналып Құрманғазының күйiн шертiп, кетпей ұзақ оты-
рып алыпты» деген əңгiме естiдiк. Шындықты осылай
жеткiзген адамдар шын мəнiндегi жағдайды бастырмалата
жеткiзгенi ме. Жасым 29-да едi, жаныммен жылап отырып
«Жұлдыз» журналының сыртқы белгiлерiне қарап, мұңайып
қиналатынмын. Сол журналдың сол қызыл мұқаба, қара жа-
зумен шыққан нөмiрiн өзiммен Қазақстанға алып келдiм.
Əлi үйiмде сақтаулы» – дейдi бұл күндерi Қазақстан аза-
маты, «Заман-Қазақстан» газетiнiң тiлшiсi, «Алтын қалам»
баспасының қызметкерi А.Мауқараұлы.
   Желтоқсан оқиғасына қатысқандарды «қазақ ұлтшыл-
дары, бұзақылары, маскүнемдер» т.б. терiс əрекеттердi
таңып айыптаған болатын. Кез келген адам белгiлi бiр
ұлттың өкiлi. Оның «кiр жуып, кiндiк қаны тамған» туған
жерi – ата-мекенi, ата-қонысы болады. Бұл жер олардың
қасиеттi жерлерi, тарихи Отаны. Адам дүниеге «шыр» етiп
келгенде анасының тiлiн естiп, сол əлдимен өсiп-өнедi, сол
ұлттың салт-дəстүрлерiн, тiлiн, дiнiн бойына сiңiрiп, осы
мəдениетпен сусындап өседi ғой. Осыдан барып өзi туылған
əлеуметтiк-мəдени ортаға, Отанға деген сүйiспеншiлiк
қалыптасады. Мiне, осыдан келiп, «Отан-анаға», «Ата-
мекенге» деген махаббат – қимастық туындап ұлтқа деген
ыстық сезiмдер, «ұлтжандылық» пайда болады. «Этностың
278
ұлттық келбетiн сақтауына əсер ететiн құбылыстың туған
жерге, туған елге, ана тiлiне, дiлiне, дiнiне деген ыстық
сезiмдерi ұлт болып ұюға итермелейтiн «Отан-анаға» деген
шексiз махаббаттың: ұлттық рух түрiнде көрiнуi; ұлттың
өзiндiк санасының күштi де қасиеттiлiгiнде болып табыла-
ды.» (Омарова Г. Этнодиаспоралық кеңiстiктердегi қазақтар
// «Ақиқат». 2002. №9. 50 б.). Қазақ халқының фольклорын-
да аңыз болған батырлық жырларында елiн жаудан қор-
ғай бiлген батырдың бейнесiне соншама көркем сөздердi
арнауының негiзi де сонда жатыр. Желтоқсанда қаза болған
асыл да, аяулы халқының нағыз қаһарман азаматтарын
жəне сол көтерiлiске қатысқан жалындаған бүлдiршiн жас
қайсар қыздар мен қыран жiгiттердi алаңға алып шыққан да
жоғарыда айтылып отырған ең бiрiншi туған жерге, Отан-
анаға деген шексiз махаббаты. Отанның тағдыры шешiлiп
жатқанда оған немқұрайды қарамау ұлттық намысының
терең тамыр жайғандығын бiлдiредi. Сол желтоқсан
оқиғасына қатысқан Алматы медицина институтының
доцентi Сұлтанбек Ешмұқаметов желтоқсанның 17-i күнi
студенттерiнiң артынан алаңға келiп өз студенттерi пе-
диатрия факультетiнiң 3-i курс студенттерi Ақмарал мен
Ақзипа, 5 курс студентi Төлебай жəне т.б. көрiп, «мұнда
неғып келдiңдер дегенiмде ұлттық намысымыз айдап келдi
деп жауап бердi.» («Жас Алаш». 14 желтоқсан, 1991) де-
ген сөздерi жоғарыдағы пiкiрлерiмiзге дəлел деп ойлаймыз.
Қазақ қай жерде де қазақ екенiн мақтанышпен жырлаған
қазақтың ұлтына деген махаббаты кеңiстiктерге бөлiнбеген
халық.
        Танымасаң танып ал, мен – қазақпын,
        Жағам – жайлау, көңiлiм – көл қазақпын.
        Ұлысым бай, iргелi ел – қазақпын,
        Ырысым сай, нұр жерi кең қазақпын.
        Мен емеспiн кешегi өшкен қазақ,
        Құба жонда тентiреп көшкен қазақ.
        Мен боламын: қойнауға қой қаптатып,
        Қала салып, бiлiм ап өскен қазақ.
        Қобыланды қазақпын – батыр елмiн,
        Қозы-Баян қазақпын – тату елмiн.
        Қожанасыр қазақпын, аңқау елмiн,
        Абай туған қазақпын – ақын елмiн –
                                                     279
деп моңғолиялық ақын Кəкен Жаужұңұлы жырлаған
«Қазақпын» өлеңiнде «қазақ» деген ұлтқа, туған жерге,
елге деген қаншама төгiлген ыстық мейiрiм мен махаббат
сезiледi. («Армысың атамекен». Өлгий, 1992, 43 б.).
    Желтоқсан ереуiлшiлерi «Менiң Қазақстаным» əнiн
салып бейбiт қарусыз алаңға шықты. Осыдан да олардың
бойындағы ұлттық ар-намысының күштiлiгiн, ұлтжандылық
пен ұлттық рухының берiктiгiн «ертеңiн ойлайтын ер»,
«ертеңiн ойлайтын қыз» барына бүгiн мақтана ала-
мыз. «Абайдың адамтану iлiмiнде «толық адам» туралы
түсiнiгiнде Ар, Намыс, Ұят ең басты, негiзгi ұғымдар» – де-
ген едi белгiлi отандық философ I.Е.Ерғалиев. (Философия
как духовная деятельность. Астана, 2003, с. 240).
    Абай атамыз адам мен пенде, естi мен есер, жақсылық
пен жамандық, ар, ұят, намыс туралы философиялық ой-
тұжырымдарын жасап кеттi. Пенде мен адам жайлы адамның
қылығын көрсетедi Абай атамыз. Мəселен: «Алтынды көрсе
перiште жолдан таяр» деген сөз бар қазақта. Абай 29-шы
сөзiнде: «перiште алтынды не қылсын, өзiнiң көрсе қызар
сұмдығын қостағалы айтқаны» – дейдi. «Пенде үшiн баю
жолында бəрi де айырбастаулы, сатылмалы – «Ел», «Отан»,
«Халық», «Ұят» деген ұғымдар – ол үшiн жат сөздер.
Қарнын ойлаған пенде халықтың қамын жемейдi». Адамның
адамдығы, ең игi қасиетi жан сақтау емес, оны күту – арын
сақтау. Адам болудың бiр шарты ұятты бойға сiңiру.
Абайдың түсiнiгiнде адам бойындағы адамгершiлiкке жат
қылықты өз мойнына артып, өзiн-өзi сөгу, өзiңдi-өзiң адал,
дұрыс жолға салу дейдi I.Е.Ерғалиев.
    Абай адамның өзiн адам етiп тұрған ар, ұят, намыс
екенiне баса назар аударады. Яғни қазақ халқы бiрлiкте,
елiмiздiң тəуелсiздiгi берiк мызғымастығы үшiн, берекелi,
бiртұтастықта болу үшiн жоғарыда Абай атамыз айтқан «Ар»,
«Намыс», «Ұят», I.Ерғалиев айтқан «Отан», «Ел», «Халық»
деген құндылықтарды əрқайсымыз жүрегiмiзге жақын топ-
тастыра бiлсек, осы құндылықтардан өз қажетiмiзге жа-
райтын руханилықты тауып жадымызда сақтай бiлсек, осы
рухани құндылықтар жан дүниемiзде қалыптасқанда Абай
атамыз айтқан «толық» немесе «жетiлген адам» деңгейiне
көтерiлуге мүмкiндiк туындар едi. Осыған орай бiз рухани
дүниемiздi байытуымыз керек деп ойлаймыз, С.Нұрмұратов:
«рухани құндылықтардың материалдық құндылықтардан
280
айырмашылығы əрбiр жанның iшкi потенциалын ашуға
көмектеседi... адамның шынайы болмысының нығаюына
игiлiктi əсер ететiн, оның тұлғалық дамуына өзек болатын
еркiндiгiн жасампаздықпен, шығармашылықпен паш ету-
ге мүмкiндiктер ашатын ақиқаттың нұрлы құбылыстары»
(13. 51 б.) дейдi. Бүгiн елбасымыз Н.Назарбаевтың елiмiздi
жоғарғы деңгейге көтеру мақсатында елiмiз 50 ең мықты
мемлекеттiң қатарына кiруге бүкiл ел болып талпынудамыз.
    Елiмiздiң тəуелсiздiгiне жол салып кеткен əрбiр
желтоқсан боздақтарының бойындағы, жүрегiндегi шы-
найы ұлттық намыс көп адамның жан дүниесiнде кездесе
ме? Бiз келер ұрпақ алдында келешекке барар жолға қандай
құндылықтарды қалдырамыз. Бiздiң немесе дүние жүзi
қазақтарын бiрiктiретiн ұлттық идеямыз қандай? Ертеде
грек ойшылы Сократ: «Өзiңдi өзiң танып бiл» дегендей
қазақ халқына қатысты барлық рухани құндылықтарды,
əсiресе кеше өткен Желтоқсан феноменiн дұрыс танып,
ертеңгi ұрпағымыз дұрыс түсiнiп, одан сабақ алатындай
күйге жеткiзе алдық па? Сонымен қатар бiз болашақ жас
жеткiншектердi «ұлтты», «Отанды» сүюге тəрбиелеуге
баса назар аудара отырып, тарихи Отандағы жəне дүние
жүзi қазақтары өмiр сүретiн көпмəдениеттер тоғысқан
əлеуметтiк-мəдени ортада жаһандану дəуiрi басталған 3-шi
мыңжылдықта жұтылып кетпеу үшiн ең басты ұлттық тiл
мен ұлттық мəдениетiмiздi басқа тiлдер мен мəдениеттердiң
ықпалына ұшыраудан таза сақтау мəселесiне жеткiлiктi на-
зар аударылуы керек деп ойлаймыз.
    Жоғарыда айтылған желтоқсан оқиғасы кезiндегi
бұзақылықпен теңестiрiлген «ұлтшылдық» бұл терiс
жағынан емес, бұл ұлтшылдық нағыз Отанын қорғауға,
сүюге бағытталған қарусыз жастардың iс-əрекетi, жалын-
даған жүрегiндегi Отанға деген от шашқан қайсар сезiмдерi
тоталитарлық       жүйенiң    мемлекеттiк    идеологиясына
қанжардай қадалды. А.Ермолдина деген «Жас Алаштың»
оқырманы Қ. Аймахановтың сөзiн есiне алады: «Есiңде ме?
Сол бiр желтоқсанның 16-сы күнi қазақ халқының жанды
жерiн кенеттен басталған пленум шешiмi қамшымен осып-
осып өткенi. Үлкендерiмiз тағы қамшыға мойын ұсынып,
жауырындарын төседi. Ал, жастардың мұндай қорлыққа
шыдағысы келмедi. Олар өз ойын айтуға шындығына жету-
ге алаңға келмедi ме? Сонда кiм түсiндi? Кiм тыңдады бiздi?
                                                       281
Қайта халықты қорғайтын армиясын төккен жоқ па?» («Жас
Алаш», 17 желтоқсан, 1991).
    Қ. Аймаханов айтқандай «үлкендерiмiз тағы қамшыға
мойын ұсынды» – дегенi сонау ерте замандарда басталған
отарлану саясаты елiмiзде жалғасып жатқан кез едi ғой,
желтоқсан оқиғасы басталған кез. Қаншама жылдар бойы
Ə Бөкейханов, М. Дулатов, М. Жұмабаев, А. Байтұрсынов,
М. Шоқай тағы басқа қаншама қазақтың асыл азаматтары,
қыздары сол отарлық мемлекеттiк идеологияның құрбаны
болды десеңiзшi. Дегенмен бiздiң болашағымыз үшiн
қасық қаны қалғанша жаудан елiн қорғаған батырларымыз,
зиялыларымыз, алашшыларымыз бен басқа да көптеген
үлкендерiмiздi мақтанышпен еске аламыз. Бүгiнгi күнi де
мақтанышпен еске алатындай бiзге үлгi, өнеге көрсететiндей
үлкендердiң барына қуанамыз. Əсiресе əрбiр желтоқсанға
қатысқан студенттер мен жастардың сол қиын кезеңдерде
Олжас Сүлейменов пен Мұхтар Шахановқа деген ерекше
ағалық, əкелiк сезiмдi ауызбен айтып жеткiзу қиын. Сол
желтоқсан оқиғасынан кейiнгi кезде Олжас пен Мұхтардың
есiмiн көзге жас ала отырып бүкiл студенттер əңгiмелеген
кездер болған. Түрмедегi жастарға туған əкесi де əкелiк
қамқорлық жасай алмаған көмектi Олжас пен Мұхтар жа-
сады, осы ерлiгiн жатаққаналарда ұзақ əңгiмелейтiн едi жа-
стар. Олжас пен Мұхтарға осы жасаған жақсылығын қандай
сөзбен айтып жеткiзудi бiлмеген едi. Қазақта «Жақсының
жақсылығын айт, нұры тасысын» – деген сөз бар. М.Шаханов
КСРО-ның съезiнде желтоқсан мəселесiн көтерiп, сөз сөйлеуi
сол кездегi саяси идеология үшiн терiс əрекет. Бұған ака-
демик А.Сахаров, қырым татарлары, месхет-түрiк өкiлдерi
алғашқылар болып рахмет айтқан жəне Алматы, Семей,
Ақтөбе, Орал т.б. тiптi Қазақстаннан тыс Саратов, Таулы
Алтай, Ташкент, қырғыз қазақтары алғысын бiлдiрген («Ана
тiлi», 9 қараша, 2006). Сол желтоқсаннан кейiн жаппай
түрмеге отырғызу басталғанда Олжас көптеген студенттердi
түрмеден аман алып қалды. Саяси идеологияның құбылып
тұрған қиын кезiнде өздерiнiң жеке басын қауiпке тiгiп
М.Шахановтың КСРО жиылысында сөйлеген сөздерi,
О.Сүлейменовтың (ол кезде студенттердi туыстары да мили-
циядан босатып алу тiптi мүмкiн болмағандықтан) жастар-
ды түрмеден босатуға көмектесуi, олардың адамгершiлiк
қасиетiнiң жоғары деңгейiн, Отан алдындағы парызын
282
сезiнуi, адамдық тұрғысынан түсiнуi, жоғары ұлттық
намысының күштiлiгi, ұлттың жас жеткiншектерiне жаны
ауыратыны, бiр сөзбен биiк тұлғалардың тұлғалық бейнесiн
айтып жеткiзу қиын.
    Қазақстанның көп жылдар басшысы болған, халқының
адал перзентi, желтоқсан кезiндегi ерекше тұлғаның бiрi
Д.А.Қонаевтың үкiметтен кетуi үлкен оқиғаға əкелiп соғып,
алаңға бейбiт қарусыз шыққан жастар керектi дұрыс жауап ала
алмай арты трагедияға айналды. «Оқиғаны Д.А.Қонаевтың
қызметтен алынуы, Колбиннiң келуiмен байланыстыра-
тындар сөзсiз қателеседi... оқиғаның себептерi бұған дейiн
пiсiп жетiлген болатын. Алматы оқиғасы – жəбiрленген
ұлттық сезiмнiң терең түпкiрiнен қайнап шыққан ашу-ыза
мен тегеурiндi қарсылықтан бұрқ еттi... Ұзақ жылдардан
берi аталмыш интернационалдық тəрбиенiң объектiсi тек
қазақтар болып келдi... мұндай «тəрбие» қорлану сезiмiн
тудырмай қоймайды. «Д.А. Қонаевтың Қазақстанда бiрiншi
басшы болғанына қарап, қазақтар өзiн-өзi билеу правосының
толық жүзеге асырылғаны былай тұрсын, тiптi шамадан
асыңқырап кеткен екен» деп ойлайтындар да бар. Ал, iс
жүзiнде жағдай мүлде олай емес қой. Мəскеусiз, Кремльдiң
емеурiнінсiз Қонаев не iстеп едi? Не iстей алуы мүмкiн
едi? Соны сезiну үшiн қандай данышпандық керек?..» де-
ген едi белгiлi отандық саясаткер, қытайтанушы Айтан
Нүсiпханұлы. (Нүсiпханұлы А.Қайғыңды қазақ, арқаладым...
шығ. I т. А., 2002, 35-36 бб.). Тəуелсiздiк алғаннан кейiн
1991 жылы Елбасы Н.Ə. Назарбаев үкiметке келгенде сол
трагедияға қатысқан жастар, студенттер сол 86-шы жылғы
талабы орындалғанына, «Ел басқаратын бiр қазақтың
табылмағаны ма?» – деп алаңға шыққан жастардың арма-
ны орындалғанына, орны толмай тұрған нəрсенiң орны
толып, елiмiз егемендiгiн алып, басқа дамыған елдермен
теңесе, өлгенi тiрiлiп келгендей көзге жас алып, қуанып сол
желтоқсанда көз жұмған достарының, замандастарының
бұл қуанышты бөлiсе алмағанына қабырғасы қайыса,
жүрегiндегiнi iшке бүгiп қалған едi.
    Соңғы кездерi алаңға жыл сайын тəуелсiздiк күнi барған
жас деңгейi əр түрлi 30-дан, 40-тан асқан шамадағы кейбiр
қыз-жiгiттердiң тəуелсiздiк ескерткiшi алдында үнсiз жылап
тұрып, бiрiн-бiрi танымаса да бiр-бiрiне қарап, көзге жас
алып, үнсiз тұрып кеткен сəттер ешуақытта ұмытылмайды.
                                                       283
Елбасымыз Н.Ə.Назарбаевтың егемендiгiмiздi алғаннан
кейiнгi де сын сағаттарда елiмiздiң болашағы үшiн
дұрыс бағытпен елiмiздi бейбiт қатар алып келуi үлкен
көрегендiктiң белгiсi деп ойлаймыз.
    Елбасына деген ойын қазақ халқының қоғам қайраткерi,
жазушы, ЮНЕСКО-ғы Қазақстанның өкiлi О.Сүлейменов:
«Оның бойында қырағылық пен табандылық, есеп пен
шабуыл сəтiн күте бiлу, бəрi-бəрi бар. Оның үстiне
Қазақстандағы тыныштық тұтанғалы тұрған секiлдi (мен
жағдайды iштей танып, жақсы бiлемiн, сондықтан да бұлай
айтуға хақым бар) кез келген қауiптi қимыл мен сөз арты
үлкен өртке ұласып кетуi мүмкiн. …Назарбаев саясатшы
ретiнде жүйенiң мызғымастығы мен күйреуi тəрiздi екi дəуiр
қақтығысына бейiмделе алды» – дейдi (6. 1). Белгiлi отандық
тарихшы М.Қойгелдиев: «Желтоқсан қозғалысы қазақ елi
үшiн мемлекеттiк тəуелсiздiктен биiк құндылықтардың
болуы мүмкiн емес екенiн көрсетiп бердi. Ал, осы үш
ғасырлық қанды күрестен соң қолымызға тиген мемлекеттiк
дербестiктi сақтап, нығайтуға елiмiздiң жас өркенінiң орны
əрқашан ерекше болмақ. Француз елiне Жанна де Арк, чех
елiне Ян Гус... қандай қасиеттi есiм болса, қазақ елi үшiн
Қ.Н.Рысқұлбеков те сондай қасиеттi» (12. 10) дейдi.
    Желтоқсанда құрбан болған боздақтарға арналып зар за-
ман жыры туған:
    Лəззат Асанованың анасы: «Мынау неткен зар заман,
Жүректегi тар заман..» десе,
    Сəбира Мұхамеджановаға: «Алаштан озған жүйрiгiм,
Алтын дiңгек қазығым. Аққудай аппақ нəзiгiм...»,
    Қ.Рысқұлбековке əкесi: «Бөрiлi байрақ ту алған...
Махамбет пен Исатай бата берген батыр ма ең?!»
    Ербол Сыпатаевқа: «Ербол, Ербол атыңды, ер бол-
сын деп қойдым ба, Қайғы шерiн заманның, қозғасын деп
қойдым ба?». (40-41, 43-44, 49 бб.)
    Осылайша желтоқсанда шейiт болғандарға арналып
шығарылған зар заман толғауларынан артында қалған за-
мандастары, көзiнен жас орнына қан аққан ата-аналарының
қайғыға толған көңiл-күйiн байқауға болады.
    Асқар Егеубаевтың Қ.Рысқұлбековтың аруағына бағы-
штадым деп бастаған «Желтоқсан» поэмасында желтоқсанда
болған құбылыстың айна қатесiз шындығын бейнелейдi. Ол:
«Ешқандай заң, ешқандай қоғам құбылыстың күдiксiз жа-
284
ратылысын кəмiл талдап, күмəнсiз дəл үкiмiн шешiп, кесiм
айта алмайды. Желтоқсан оқиғаларын да сол қатiгез тағдыр
күтiп тұр. Өйткенi тарихи құбылыс – табиғи дамудың
жалғасты буыны, ал қоғам мен оның заңы қадым заман-
нан берi дəуiрдiң қызметшi құралы ғана. Асқақ ақиқат үш
өлшемге – Уақыт, Кеңiстiк, Болмыс – əрдайым бiрдей сəйкес
келе беретiн жалпақ Шындық емес. Заң жобасы қай заманда
да жалпақ Шындыққа жүгiнедi. Оны əлгi əдiл төрешi дейтiн
Тарих та, Уақыт та атқара алмайды: дер кезiнде əртүрлi
психологиялық-əлеуметтiк, саяси жағдайлар кедергi бол-
са, кейiнiрек кей сəттерi көмескiленедi, кей сəттерi естен
шығады, қоғам түлеп, адам танымы өзгередi. Желтоқсан
оқиғасынан Кеңес елiнiң… бақұлдасу, арыздасу жөнi ба-
сталып кеттi. Қазiргi тiлде: Ғұмырлық Сот процесi десек те
дұрыс. Бұл тарихи, ұшы-қиырсыз, ұзақ процесс. Ар соты. Жан
соты. Сана соты. Ешбiр Үкiмге, Тоқтамға қанағаттанбайтын
Халықтық Процесс. Жылдар, ғасырлар өткен сайын алды-
дан əр қырынан көрiнiп, Халық жүрегiнде зiл қаратас күйi
көшiп отыратын жұмбақ түйiн. Бұл ұлы Процестiң куəлерi –
Көз, Көңiл, Өмiр – Көз көрген, Көңiл түйген, Өмiр аңғартқан
елес, суреттер Болашақ үшiн осы Куəлер қадырлырақ» – дей
келiп, автор:
        – Есiм кеттi, ес шықты, апа не iстедiм?…
        Көз алдымды тұман басты, кеш, ана…
        Желтоқсанның ақ қырауын ызғарын,
        Қолаң шашқа орап алған қыздарын…
        Тұрды Абайым шомып ойдың бұлтына,
        Шоқаным тұр таңданғандай жұртына…
        Туған Отан, туған қара шаңырақ
        Түзелгенсiң талай тозып, қаңырап…
        Алтын Отан
        Атамекен, кiндiк жұрт
        Мəңгiлiк сен.
        Бiздiң тiрлiк – бiр күндiк:
        Адам қылып қасиетi мың күннiң
        Қасiретi жерге тығар бiр күннiң.
        Шүберектей жанға түйiп намысты,
        Бастан кешкен талай қырғын шабысты:
        Аштықты да соғысты да көрген жұрт,
        Өз бармағын өзi шайнап налысты… –
                                                       285
деп 1986 ж. тəуелсiздiк үшiн болған ұлт-азаттық қозғалыстың
табиғаты, мəнi мен мазмұнын iшкi жан дүниесiмен желтоқсан
феноменiнiң ақиқат шындығын тебiрене бейнелейдi. («Жас
Алаш», 1991, 18 желтоқсан).
   Сол кезде Қазақтың қыздар педагогикалық институ-
ты тарих факультетiнiң деканы, тарих ғылымдарының
докторы, профессор Арзабек Исабекұлы Бадановтың жы-
лап, егiлiп, күйiнiп тұрып: «Бiттi, бiздiң қазақтың тұқымы
қалмады, бiздiң қазақты құртып жатыр, қыздарды, ұлдарды
темiр дубинкамен ұрып жатыр, ендi ұлдарда да, қыздарда да
бала болмайды, қазақтың ұрпағын құртты» деген күйiнiш
сөздерiн сол кездегi студенттердiң бəрi бүгiнге дейiн
ұмытпайды. Сонымен қатар тарих факультетiндегi ұстаздар,
тарих ғылымдарының докторы, академик К.Р.Аманжолов
(биыл 2006 ж. қайтыс болды), тарих ғылымдарының док-
торы, профессор К.Н.Нұрпейiсов, тарих ғылымдарының
докторы, профессор В.З.Галиев, тарих ғылымдарының
докторы, профессор М.Қ.Қойгелдиевтердiң адамгершiлiк
тұрғысынан студенттерге ерекше қамқорлық танытуын
бүгiнгi шəкiрттерi ұмытқан жоқ.
   Желтоқсан қозғалысы туралы отандық журналист,
ғалым Н. С. Кенжеғұлова «1986 ж. желтоқсан көтерiлiсiнiң
Қазақстан баспасөзiнде жазылуы» тақырыбында диссерта-
ция қорғаса, Түркиядағы қазақ диаспорасының арасынан
шыққан отандасымыз Абдуахап Қара шетелдiк баспасөз
беттерiндегi желтоқсан қозғалысы туралы деректер негiзiнде
Стамбул қаласында диссертация қорғады.
   Желтоқсан феноменi отандық жəне шетелдiк
зерттеушiлер тарапынан зерделеу басталғанымен, əлi де
тоқ етерi айтылып болмаған тың мəселе. Жан-Марк Гонен,
«экспресс» (Франция) журналының тiлшiсi желтоқсан
қозғалысы туралы: «жергiлiктi халық ендi Мəскеудiң дикта-
турасына төзе алмайды. Балтық жағалауы республикалары
мен Грузияның тəуелсiздiк талаптары бой көрсеткенге дейiн
де Қазақстан 1986 жылғы желтоқсанда алғашқы болып,
«температураның көтерiлуiнiң» ауыртпалығын басынан
өткiздi … жергiлiктi басшыны талап еткен жастар Алматы
көшелерiнде екi күн бойы шерулер өткiздi» (Есмағамбетов
К.Қазақтар шетел əдебиетiнде. А., 1994, 177 б.) – дейдi.
286
    Желтоқсан феноменiн мемлекеттiк тұрғыда танып бiлуге
талпынған отандық ғалымдардың ой-пiкiрлерiн айшықтай
түсетiн болсақ Елбасы Н.Назарбаевтың бұл тарихи
процестiң «жарылысқа тең» екендiгiн көрсетуi бұл мəселенiң
ауқымының əлдеқайда кең екендiгiн байқатады. Мемлекеттiк
қайраткер Ə.Кекiлбаев күрделi бiрнеше тұжырымдар жа-
сайды: Одақтас республикалардың күресiне дем берген;
Əлемдiк маңызы бар; «реформаторлық қозғалыс» т.б. Яғни
желтоқсан феноменi бiр ғана ұлттың емес бүкiлодақтық
кеңес елдерi азаттығына жол ашқан дүниежүзiлiк саяси си-
пат алған құбылыс. «Реформатор – реформа сөзiнен, яғни
қоғамды түп-тамырымен өзгерту – реформалау дегенге
келiп саяды. М. Қозыбаев, М. Қойгелдиев, Ə. Нысанбаев
бұл сонау ертеде (1731 ж.) басталған ұлт-азаттық күрестiң
жалғасы, Евразиялық (М. Қозыбаев), жалпыұлттық саяси
(М. Қойгелдиев) сипат алған Кеңес Одағының (СССР) ыды-
рауына əкелiп соққан жалпыхалықтар аралық өркениеттiк
құбылыс деп ойлаймыз.
    Сонымен қатар басқа да отандық ғалымдардың, көптеген
тарихи процестiң куəсi болған отандастарымыздың пiкiрлерi
баспасөз беттерiнен байқалғандай желтоқсанда болған тархи
процестiң тамыры тым тереңде екендiгiн көрсетiп отыр, бұл
тарихи процестiң құлашы өте кең өреде əлем кеңiстiктерiне
жетiп, таралып қана қоймай өркениеттiк тұрғыда жалпы-
адамзаттық құндылықтар тұрғысынан қаралып, ұсыныстар
жасалған күрделi тарихи процесс болғандықтан желтоқсан
феноменi күрделi терең ғылыми-зерттеудi қажет ететiн тари-
хи проблема. 1986 ж. желтоқсан Кеңес Одағының құлауына
əкелген құбылыс екендiгiн Н. Назарбаев, Ə. Кекiлбаев,
М. Шаханов, О. Сүлейменов, М. Қозыбаев, М. Қойгелдиев
т.б. пiкiрлерiнен айқын байқаймыз.
    М.Қозыбаев, С.Ешмұхамбетов, парламент депутаты
Б.Тiлеуханов («Түркiстан», 9 қараша, 2006) желтоқсан
қозғалысын 1905 ж. қанды жексенбiмен салыстыра-
ды. Ғалымдардың ойлары бiр арнадан шығып астасып,
сабақтасып бiрiн-бiрi толықтырып отырады.
    Олай болса бұл тарихи процестi өзiнiң табиғи кең
ауқымындай саралауға, кең ауқымда атауға мүмкiндiктер
туындап отыр. 1986 жылғы желтоқсанның 17-18 күндерi
Алматыда болған тарихи процесс:
                                                      287
    1. Кеңес Одағы ұлттары мен ұлыстарының ұлттық
өзiндiк санасын оятқан, азаттық алуына дем бере отырып,
күштi қуатты тоталитарлық мемлекеттiк компартияның сая-
си идеологиясының жойылуын тездеткен, алғаш бастап бер-
ген; себепшi болған;
    2. Жалпыұлттық, бүкiлодақтық, халықаралық саяси си-
пат алған дүниежүзiлiк маңызы зор, қоғамды отарсыздан-
дырып, демократия жолын ашқан, Кеңес республикаларына
еркiндiкке жету жолын көрсетiп берген;
    3. КСРО-ның ыдырауына Кеңес республикаларының
еркiндiгiне, азаттығына əкелген мемлекеттiк төңкерiс болып
табылады.
    Желтоқсан феноменiн зерттеуге талпынған тарих-
шы, философ, əдебиеттанушылар, социологтар, жур-
налистер мен т.б. мамандар шетелдiң демократия-
шыл топтары, адам құқы жөнiндегi оңшыл бағыттары,
сол оқиғаға қатысқандар, құбылысты халық арасынан
байқағандар, кейiнгi кездердегi зерттеушiлердiң бəрi 1986
ж. желтоқсанның 17-18-де болған оқиғаны «оқиға» емес
қазақ халқының тоталитарлық жүйеге қарсы ұлт-азаттық
қозғалыс екендiгiн, бұл көтерiлiс елiмiздiң егемендiк
алуына «алтын қазық» болған, кеңестiк тоталитарлық
жүйенiң келмеске кетуiне арналған алғашқы қарсылық
болғаны жөнiнде өздерiнiң ойларын бiлдiрдi. 1986 жылғы
желтоқсанда болған ұлт-азаттық көтерiлiс Ресейдегi
1905-1907 жылдардғы жеңiлiске ұшыраған революция
сияқты азаттық алуымыздың «ұлы дайындығы – репе-
тициясы» болған Кеңестiк жүйенiң ыдырауына əкелген
жалпыұлттық, бүкiлодақтық, дүниежүзiлiк саяси сипат
алған төңкерiстердiң бастамасы болды.
    «Өркениеттi ел болғандықтан республиканың да-
муы баянды болуының бiр кепiлi өзiмiздiң рухани-мə-
дени дүниемiздiң тарихи өткенiне қайта үңiлу, оларды ой
елегiнен қайта-қайта өткiзу, тарих қатпарында қалған рухани
дүниемiздiң жанды тамырларын қайта қалыптастыруымыз
керек». (Омаров Е.С. Адамзат өркениетi, А., 2005. 13-
14 б.б.).
    1986 ж. желтоқсан төңкерiсi қоғамымызды, Кеңес ре-
спубликаларын отарсыздандырып бiртұтас социалистiк
288
система СССР-дiң құлауына əкелген, жалпыұлттық,
жалпыхалықтараралық дүние жүзiлiк саяси сипат алған
өркениеттiк құбылыс ретiнде кеңес елдерiнiң, дүние жүзi
елдерiнiң тарихына ендi.
    Бұл тоталитарлық жүйеге қарсы бағытталған бүкiл-
одақтық төңкерiстердiң бастамасы – желтоқсан көтерiлiсiнiң
қайнар бастауы, яғни басталу себептерi, бағыты анықталды,
ал ендiгi жерде бұл революцияның басталу кезеңдерi, саты-
лары, көтерiлiстiң маңызы дүнниежүзiлiк, жалыадамзаттық
құндылық тұрғысынан өз елiмiзде ғана емес, сол кездегi
Кеңес Одағы елдерi мен дүние жүзiлiк деңгейде саяси сипат
алуы «ақиқат заңдылығы» тұрғысынан əдiл бағасы берiлiп,
тарихи шындықты айшықтау керек деп ойлаймыз. Бұл та-
рихи қажеттiлiк. Желтоқсан феноменiн тарихи шындыққа
сəйкес танып бiлу А.Егеубаев айтқандай: «Ар соты»,
«Жан соты», «Сана соты» – əрбiр еркiн қазақстандық пен
ҚАЗАҚТЫ толғандыруы керек деп ойлаймыз.
    Желтоқсан феноменiн танып бiлуге ұмтылыстың
тереңдегенiн əсiресе «Егемен Қазақстан» т.б. газеттер
арқылы соңғы кезде «Тоғанай Т» баспасының директоры,
«Алматы 1986 Желтоқсан» кiтаптарының құрастырушы-
авторы Талғат Айтбайұлының «Желтоқсандықтар, үн
қатыңыздар!» – деген хабарлама жасап, осы құбылыстың
«ақиқат шындығын» бiлуге деген ұмтылысы бұл тарихи
процестi зерделеудi тездетедi. Бұл желтоқсан феноменiн,
бiрiншiден, дұрыс танып бiлуге, екiншiден, жан-жақты
зерттеуге мүмкiндiк бередi. Бұны кейбiр желтоқсанға
қатысушылар сол бiр қайғылы оқиғаны еске ала, қинала,
мұңая қабылдағаны шындық. Өйткенi кейбiр оқиғаға
қатынасқандар өздерi туралы деректi (мүмкiн) ешкiм бұрын
сұрамағандықтан бұл мəселе желтоқсанға қатысқандардың
кейiнгi өмiрi қиналумен, өмiрi өксумен, кейбiрi мүгедек
болып өткендiгiн мерзiмдi баспасөздерден көрiп, оқып
жүрмiз. Желтоқсан көтерiлiсi бүгiнгi ұлттық еркiндiгiмiзге
өмiрiмiздiң жарқын болашағына жол салып берген алтын
көпiр болды.




                                                      289
Сайлау ҚОНАРҰЛЫ:

      ЖҮРЕГIМДЕ IЗI ҚАЛДЫ ЫЗҒАРДЫҢ...
    Сол күнi бiрiншi Алматы жаққа барғанбыз. Қайтарда так-
сиге мiндiк. Жанымызда фольклор зерттеушi-ғалым Мардан
Байдiлдаев бар.
    – Горбачевтiң мұнысы дұрыс болмады! – деп күйiндi ол
кiсi. – Димекеңе қырын қарап, өзiнше мiнез көрсетiп жүр едi,
дегенiне жеттi. Үлкенiн сыйламаған – ұлиды. Саяси бюрода
ол кiсiден үлкен кiмi бар?.. Мен айтпады демеңдер, бұның
аяғы жақсылыққа емес, жақсылық емес...
    Ағаның сөзiнен кейiн бəрiмiз үнсiз отырып қалдық. Бай-
қауымша, бəрi iштей күйзелген ойдың құшағында.
    Машинамыз Жазушылар одағының алдына келгенде
Мардан аға түсiп қалды. Неге екенi, жүрегiм алаңға қарай
бұрды да тұрды. Шаруам болмаса да таксимен бүгiнгi
Желтоқсан мен Тимирязев көшелерiнiң қиылысына дейiн
барып, одан керi қайттым. Сабақ түстен кейiн едi. Оған да
қатысқан болдым. Күнiмiз өте көңiлсiз өттi.
    Кешiнде бөлмелес жiгiттердiң бiреуi ертең Жаңа алаңда
наразылық митингi өтетiнiн айтты. «Осында келiп ха-
барлап кетiптi. Шығатындарың – шығыңдар, сонда бүкiл
қала жиналады» дептi. Сонымен, бөлмеден бөлмеге кiрiп,
жатақхананың шамы түнi бойы жанып тұрды десе де болады.
Адамда бұйрыққа көнбейтiн, еркiне салса итермелеп қайда
болса да алып баратын сезiмдер болады. Сол сезiм бiздi келесi
күнi алаңға апарды. Қолымызға транспорттар, портреттер
көтерiп қаланың орталық көшелерiмен шеруледiк. Ойымыз
таза. «Бiз мемлекеттiң жауы емеспiз. Бiзге мемлекеттiң атын
иеленген халықтың арасынан шықан, ең құрығанда осын-
да туып-өскен, қазақтың салт-санасын, дəстүрiн ұғатын оң
ниеттi адам керек дедiк. Бiз мал емеспiз ғой. Американың
индеецтерi емеспiз. Бiз – қазақпыз!» – дедi отты жiгiттер.
Қараңызшы, осында тұрған қандай қылмыс немесе
қылмыстың нышаны бар? Сол себептi əн салдық. Арлы-берлi
өтiп жатқан кiсiлердiң қатарымызды көбейткенiн қаладық.
Ойымызды дұрыс қабылдаған үлкен-кiшiлер қосыла бердi-
қосыла бердi. 25-30 мың кiсiмен толатын бұрынғы Брежнев
алаңы аузы-мұрнынан болды. Адамдар нөпiрi бiр үзiлмедi.
290
Келiп жатыр, кетiп жатыр. Əрине, елдiң былай дүрлiгуi,
бiр нүктеде жиналып талап қоюы – Қазақстанда мұндай
дəрежеде бұрын-соңды болып көрмеген құбылыс. Үкiмет
үйiнде ұйлыққан басшылардың көздерi атыздай болды.
Олар төңкерiс жасайды деп қатты қауiптендi. Бiрақ, алаңға
жиналған, Алматының көшелерiнде шерулеген мың сан
халықтың, оның iшiнде басқа өкiлдерi де бар, мақсаттары
айқын едi. Əйткенмен, өктемшiл билiк оны ұғып, санасты
ма? Бұлар тек қана күш көрсетуге бейiм екенiн, ортызыншы
жылдардың опалаң-топалаңында жинаған мол тəжiрибелерi
бар екенiн ə дегенде-ақ көрсеттi.
    – Алпысыншы жылдары Темiртауда, содан кейiн
Шымкентте болған елдiң наразылығын аямай басқан. Атқан,
ондап-жүздеп абақтының арғы жағына айдаған. Бұлар қажет
кезiнде халықты арандатудан да тайынбайды. Сондықтан
барынша ұстамды болайық, артық сөзге бармайық, – дедi
биiк мiнберден сөйлеген ойлы кiсiлер.
    – Тараңдар! Тараңдар! Тарамасаңдар қамаймыз, жаза-
лаймыз... Қиын болады, – дедi прокурорлар.
    – Жатаққа қайтыңдар, – дедi бiр көсем.
    Мiне, осындай сөздер, халықтың шамына тиетiн сөз ай-
тып, қазақтың қасиеттi сөзiн бұзып сөйлеп күлкi болды. Оған
олар ызаланды. Күш қолдануға ықыластана кiрiстi. Сөйтiп,
кешкiлiк мезгiлде бейбiт шерудiң соңы, алаңдағы əдемi
талаптың ақыры айқай-ұйқайға ұласты, қақтығыстар кең
етек алды. Ендi бiр-бiрiне басу айтатын, ақылмен кiдiртетiн
шектен шығып кеттi. Мен алаңды əп-сəтте қуып тазартуға
құлшынған, қару қолданған, бас-көзге қарамай тепкiнiң,
соққының астына алған қалың əскерге қарсы əрекет жасаған
халықтың ортасында жүрдiм. Жалаңаш қолмен кiмдi
жасқап, жайпағандайсың. Оның үстiне музыканттардың
жаны өте нəзiк келедi. Шашынан сүйрелеген, сойылға
жығылған қыздарды көргендегi жан дүниемнiң қалай-қалай
бұлқынғанын айтып жеткiзе алмаспын. Бет-аузы қанға бо-
ялып, жан даусы шығып жылаған қыздың жанына барып,
алаңнан былайырақ алып кетейiн деп жүргенде өзiмдi де
мұрттай ұшырды. Одан кейiнгi итше тепкiлеп, сүйрелеп
салғаны – машина. Сонымен бiр топ етiп милиция бөлiмiне
жеткiздi. Бет-аузымыз қан-қан, тап-тала күйiнде оңымыздан
да, солымыздан да суретке түсiрдi, саусақтарымыздан таңба
                                                       291
алады. Сол кiргенiмiз кiрген, шығармады. Екi күн өттi, үш
күн, бес күн өттi – күнде тергеу... Уақытша ұстау изолятор-
ларынан Сейфулиннiң бойындағы түрмеге апарды. Сондағы
тергеген бетi тыртық ақсары жiгiттiң қылығы өттi-ау! Құдай
бiледi, ол менi ғана емес, талай қазақ жастарының қанын
iшкен шығар. Өзi қаланың мектебiн бiтiргенге ұқсайды.
Көбiне орысша сөйлейдi, сол тiлде жауап алады. Қазақша
сөйлесем, күлкi боп қаламын ба дейтiн сияқты. Қазақ
болуға намыстанып жүрген жан менi қандасым деп аясын
ба, айтқаныма көнбедiң, қылмысыңды мойындамадың деп
өзiнше күйiп кетiп теуiп жiбередi, оңтайына келген жерiмнен
жұдырығымен аямай түйiп-түйiп қалады.
    – Мен ненi мойындайын? Маған ешкiм шық деген жоқ.
Жатақханаға келiп, барсаң да барасың, шықсаң да шығасың
деген əңгiменi айтқан кiсiнi бiлмеймiн. Өзiм бардым, –
деймiн.
    – Ана досың ше? Бөлмелесiң...
    – Николай Александров па? – деймiн.
    – Қайдағы Александров? Ол «батыр» Қайролла Мұха-
меджанов. Көрдiң бе, сен бөлмелес досыңның да атын
жасырасың. Əдейi айтқың келмейдi. Айтшы, екеуiң
қашаннан берi бiрге жатасыңдар? – дейдi ежiрейiп.
    – Курстасым емес қой. Ол биыл ғана түстi. Өзi Нико-
лаймын. Менi Коля дей берiңдер деген.
    – Жоқ, сен өйтiп мəймөңкелеме! – деп шапалағымен ая-
май бетiмнен бiр-ақ салды.
    Осымен тергеу күнiнiң тағы да бiреуi өттi...
    Келесi күнi мазалаған жоқ. Түн ортасы кезiнде темiр есiк
сақыр ете түстi.
    – Қонаров, сыртқа шық! – дедi өктем үн. Тергеуге алып
кетуге келген милиционер екен. Қиналып орнымнан тұрдым,
iлби сыртқа шықтым. Тергеушiм жұтынып тұр. Езуiнде
мысқыл.
    – Төрлет! – дедi даусын көтерiп. – Сен бүгiн бəрiн
мойныңа аласың. Өз еркiңмен бəрiн айтатын боласың.
Əйтпесе...
    Осы кезде iшiм қылп ете қалды. Не бүлдiрiп қойып едiм?
Мынаның сөзiнiң парқы жаман. Менi бiр жерден оңдырмай
ұстаған сыңайлы деп абдырап тұрып қалдым да:
    – Жолдас тергеушi, мен болған-қойғанның бəрiн жiпке
тiзгендей етiп айттым ғой, – дедiм.
292
    – Жоқ, сен əлi айтқан жоқсың. Өзi айтсын, бəрiн мойын-
дасын деп осыған дейiн шыдадым. Өзiңнiң де уақытыңды
алмай, менiң де уақытымды жемей айтасың ба? – дедi.
    – Ненi?.. – дедiм өз-өзiме келiп.
    – Онда мен саған көрсетейiн, содан соң өзiң-ақ сылқ ете
түсесiң. Сайрап беретiн боласың, – деп суырмасын аша ба-
стады. Қағаздың қытырлаған дыбысы естiлдi. Ақырын берi
шығарғанда «Бұхора хохихоты» деген жазуды көзiм шалып
қалды. – Мынаның iшiнде не барын айт, қане!
    – Ол... – деп келе жатыр едiм, сөзiмдi кiлт тоқтатып та-
стады.
    – Сенiң бұлталақтарыңның шегi осымен бiттi. Мынау –
анаша. Сен нашақорсың! Нашақор ретiнде ұсталдың, бұ-
зақысың, ендi осы бойы кете барасың.
    – Жолдас тергеушi, бұл анаша емес! Мен темекi дегеннiң
иiсiне шыдамайтын қазақпын.
    – Ендеше бұны чемоданыңның түбiне неге тығып, бүкiл
елден жасырып жүрсiң, а?..
    – Ешкiмнен жасырған жоқпын. Ол туралы Коля да жақсы
бiледi. Маған да берерсiң деген.
    – Сонда не бұл? Сен тағы да менiң басымды қатырғалы
тұрсың ғой. Оданша айт шыныңды. Анаша екенiн мойында,
– дейдi.
    – Анаша емес ол, бiздiң сорлы жерге өсетiн ер-
кек сексеуiлдiң қарабүрi. Əйелiмнiң төркiндерi Шығыс
Қазақстан облысынан едi, сонда апарып ексек шығар ма
екен деп күз басында ала келiп едiм. Коля Ресейдiң қазағы
ғой, мен де апарып егейiншi деген...
    – Қойсайшы! – дедi кiжiнiп. – Бiз бұны тексеремiз. Анаша
екенiн анықтаймыз. Мiне, сол кезде болады əңгiме...
    Сонымен, бiр жаққа апарып тексерген шығар. Келесi
жолғы тергеуге əкелгенде жанында əдемiше келген орыс
келiншегi отырды.
    – Бұл анаша емес, анаша мұндай болмайды, – дедi ол.
    Сол күнi қамаудан босатты. Қаладан шығушы болма дедi.
Қайда барамын, бұратылып, аяғымды сүйретiп Садуақас
Балмағамбетов ағаның үйiне бардым. Ол кiсi менiң ұстазым,
«болашағыңнан үлкен үмiт күтемiн» дейтiн асыл жан: «Е,
батыр-ау, амансың ба, əйтеуiр?» – деп қалбалақтап қарсы
алды. «Аманбыз ғой... » – дедiм күмiлжiп. «Осыдан олжа-
                                                        293
лысы жоқ. Бəрiн естiп жатырмын. Институтта да күнде шу,
күнде тексерiс. Аттарыңды айтып дүрлiккен жұрт, əйтеуiр...
Оқудан шығарып тынады-ау деймiн. Ғазизаға кiрiп шығу ке-
рек шығар» – дедi жанашыр ниетпен.
    Əкесi де неше түрлi қуғын көрген, аталары жеке басқа
табынудың құрбаны болған Ғазиза Жұбанова асыл адам едi!
    – Сайлаужан, амал жоқ, оқудан шығаруға тура келiп тұр.
Сен өзiңдi жоғалтып алма. Бұдан да жаман жағдайлар боп
тұрады. Бiрақ, қашанғы тұрар дейсiң. Кезi келер... Сен оған
дейiн Талдықорғанға барып, бiр мектеппен келiсiп қойдым,
музыкадан сабақ берерсiң, – дедi.
    Ғазиза апай мен Садуақас ағаның шынайы қамқорлығымен
бұл қорлықты да артқа салдым. Кейiн оқуымды да бiтiрдiм.
Бiрақ, ызғарлы желтоқсаннан iз қалды. Екi қызымды анасыз
өсiрдiм. Онымен тұзымыз жараспады. Желтоқсан... тағы да
Желтоқсан...
                              Жазып алған Тоғанай Талғат.



     ЖƏМЕҢКЕ БАТЫРДЫҢ НЕМЕРЕСIМIН
    Иə, əйгiлi 16-жылғы Албан көтерiлiсiне бас болып,
кейiнгi ұрпаққа үлгi-өнеге мысалына айналған Жəмеңке
батырдың туған немересiмiн.
    Бiрақ, 86-ның ызғарлы күндерiнде маған əйгiлi
батырдың ұрпағы екен деп қараған жоқ. Ұлым Талғат та,
қызым Гүлмира да соққы алды. Бəрiне басты себеп – талап-
тiлектерiмiздi көзбе-көз жеткiземiз деп Жаңа алаңға баруы.
Ендi туған анасы емеспiн бе, күнi бойы үйге келмеген соң
мен де алаңға бардым. Ұл-қызымды iздедiм. Ешкiмдi ая-
май ұрып-соғып топалаң жасап жатқанда, əйтеуiр екеуiн де
таптым-ау! Бiрақ, одан не пайда, солардың амандығын ой-
лаймын деп жүрiп, милиция машинасының астына түстiк.
Екеумiз де жарақаттандық. Қызымның аяғы сынды.
    Өзiм төрт баланың анасымын. Жолдасым Алматыдағы
Жоғары партия мектебiне оқуға түскен 1972 жылы көшiп
келген едiк. Содан өзiм отыз жыл бойы балабақшада қызмет
iстедiм. Əрине, өмiр болғаннан кейiн неше түрлi оқиғалар
бастан өтедi. Алайда Желтоқсан көтерiлiсi оны көзiмен
294
көргендердiң өздерi ғана емес, ұрпақтары да ұмыта алмай-
тын қасiрет боп қалатын шығар...
    Көтерiлiстен кейiн кiнəлiлердi, ұйымдастырушыларды
тiмiскiлеп iздейтiн күн туды. Мен үстi-басымның жара-жа-
ра болғанына қарамай тергеуге алындым. Совет аудандық,
қазiргi Алмалы аудандық iшкi iстер бөлiмiнiң қызметкерi
Цой Юрий Владимирович деген соңыма шам алып түстi.
Жұмысымнан да маза кеттi. Үйде де ренiш басталды.
Оның бəрi əуелi отағасыма таяқ боп тиген шығар. Бала-
шағасын дұрыс тəрбиелемеген, əйелiн бетiмен жiберген
деп шүйiлдi. Содан желтоқсан деген сөз айтылса, əбден
зəрезап боп қалғандығы сондай, «ойбай, ол туралы айтпа»
дейтiн жағдайға жеттi. Неге десең, балаларыңның алдынан
шығады, қызметте өсiрмейдi, қысастық көрсетедi дейдi.
Сондықтан осының өзiн олардан қашып, ұрланып жүрiп ақ
қағазға түсiрдiм...
    Алаңға мың сан адам шықты. Ешқайсысы жаулық ниет-
пен шыққан жоқ едi. Бiрақ сол уақытта саясаттың тiзгiнiн
ұстағандар оларды жаудан əрмен жек көрдi. Неге өйттi?..
    Осы сауал дəл осы жасыма дейiн ойландырады. Келешек
үшiн ойланамын. Немере, шөберелерiм мұндай қиянаттан
аулақ болса екен, еркiн өмiр сүрсе екен деп армандаймын.
Бiр-ақ рет келетiн өмiрде алаңсыз, адам сияқты өмiр сүргенге
не жетсiн!
                                     Күлəн ҚАНАПИЯЕВА,
                                           Алматы қаласы.
                                     Талғат АЙТБАЙҰЛЫ




    Бұл алаңға шыққандығы үшiн үш жылға кесiлiп,
Құсмұрында отырып қайтқан Үсiпхан Сейтiмбетовтiң
ғана ойы емес...
    Əркiм-əркiм-ақ осылай дейдi. Түрменiң несi жақсы? Аты
қалай суық болса, заты одан да сойқан ғой оның. Дəмiн та-
тып, көрiп қайтқандардың айтуы солай.
    – Алматыдағы Сейфуллин даңғылының бойындағы
түрмеде сегiз кiсiлiк камерада 22 адам жаттық. Тап-тар, ауа
жетпейдi, қапырық... Əжетханасы да сол бөлме, асханасы да
осы қапас қуыста... Нəжiс исi мүңкiп, қолқаңды атады. Бiз де
бiр мал болдық... сөйтiп ұстады... – Үсiпхан сөйлеп
отыр. Көз алдыма тас қабырға, торлы терезе тұра қалды. Ол
тар тесiкке қанша үңiлсең де көк аспанды көре алмайсың.
Арғы жақтағы жайдары өмiрдi жауып, тұмшалаған қамал-
қабырғалары биiк. – Сол жерде алты ай жаттым. Шын бақыт
– бостандықтағы еркiн күндерiң екен. Парықтай алмайды
екенбiз. Бағалай бiлмейдi екенбiз...
    Түрме деген пəленiң қандай болатынын Үсiпханның
аузынан естiп, тiтiркенiп отырмын. Күнде таза ауаға бiр
сағатқа ғана алып шығады дейдi. Онда да «сейiлдететiн
жерi» – түрме үйiнiң төбесi. Кеңдiгi – жатқан бөлмелерiндей
екеу болар. Айналасы екi кiсiнiң бойындай биiк дуал. Оның
үстiнен тiкендi темiр тартылған.
    – Көктем исi мұрнымызға келедi. Ауаны кеуде кере
жұтамыз. Сонан соң Көктөбе жақты бiр көрейiкшi деп бiр-
бiрiмiздi көтеремiз. Қоршаудың биiктiгi сондай, алыстағы
Алатау, сонан кейiн телемұнараның төңiрегiндегi жасыл же-
лек көзiмiзге əзер шалынады...
    Мiне, бұл – күнi кеше ғана студент əрiптестерiнiң,
жұмысшы-жастардың Алматы көшелерiне шерулеп шығуына
ұйтқы бола бiлген бiр азаматтың түрмеде тартқан тақсыретi.
296
Қапасқа қамайтындай, намысына тиiп, қорлайтындай не
бүлдiрдi? Кiмнiң ауласына тас лақтырды?.. Оны өзi де
бiлмейдi. «Социалистiк заман – демократия заманы. Еңбек
етуге, оқуға, демалуға, ауыра қалсаң – тегiн емделуге жағдай
жасалынған» деп сайрайды радио. Бұған Үсiпханның да ай-
тар дауы жоқ, оқимын деп едi – алдынан даңғыл жол ашыл-
ды. Өзi сүйген мамандығын меңгеремiн деп Алматының
iргелi бiр оқу орнында бiлiм алып жатыр. Тарихты, əсiресе
Коммунистiк партияның тарихын тереңдетiп оқытады
екен. Демократия дегеннiң нендей пəрменi барлығын көк
дəптерге конспектiледi. Ленин еңбектерiнен үзiндiлер iздедi.
Конституция тармақтарынан сөз, баспасөз бостандығы ту-
ралы ұсталғандарды машинасына күштеп мiнгiзе бастаған
шағы едi бұл. Жеңiс деген II курстың студентiн «УАЗға»
отырғызып қойғанын байқап қалып, жабылып жүрiп оны
құтқарып алды.
    Айтуынша, ешкiмдi ұрмаған. Үлкен ұлт өкiлдерiн
тiлдемеген. Алаңда тұра бермей, сап құрып шерулеп
Ауыл шаруашылығы институтына барған, одан ары Ленин
даңғылына шыққан. Бүгiнгi Достық даңғылымен төмен
түсiп, Совет көшесiндегi ҚазПИ-ге соққан. Жатақхана-
ларына барған. Есiктерiне құлып салып, күзетте тұрған
ректораттың, деканаттың адамдары iшке енгiзбеген. Қыздар
педагогикалық институтына барар бағыттарын бiлiп алып,
КНБ-ның кiсiлерi бөгет болыпты. Содан қайтып айналып
алаңға келiптi. Бұл уақытта алаң мұздай қаруланған əскер
мен милиционерлерге толы болатын. Ашықтан-ашық аран-
дату əрекеттерi басталған.
    «Қой, мынаның арты жақсылық болмас. Айтарымыз-
ды айттық. Ұғатын Орталық жоқ. Ендi қайтайық деп,
келiншегiм – Гүлнəр екеумiз айнала қарауытпай жатақханаға
оралдық», – дейдi Үсiпхан.
    ... Дүниенi дүрлiктiрген оқиға өттi де кеттi. Желтоқсанның
23-i күнi КГБ-ның кiсiлерi қат-қат суреттер жапсырылған
альбомдарын арқалап жеттi. Жатақханада – коменданттың
бөлмесiне, институтта деканның кабинетiне кезек-кезек
шақырып, шырықтарын алды. Альбомның бiрiнен Үсiпхан
да көшеде шерулеген топтың арасында кетiп бара жатқан өзiн
көрiп қалды. Бiр жерiнде жұртты үйiрген Құрманғазының
                                                          297
да суретi жүр. Күнде тексерiс, күнде тергеумен ақпан айы
болды. Ұзамай Құрманғазы қамауға алынды. Үсiпханның да
төлқұжаты тергеушiнiң темiр сандығына салынды.
    – Бiздiң факультеттiң студенттерi жылда Мəскеуге,
Ленинградқа барып, дипломдық тəжiрибелерiн өткiзетiн, –
дейдi Үсiпхан. – Сол жылы «бунтовщиктер» деп Ресей жақ
қақпасын жауып қойды. Содан Тбилисиге бардық.
    Үсiпханның төлқұжаты тергеушiде дедiк қой. Онсыз
Алматыдан шыға алмайтын. Ол осыны тергеушiге түсiндiрген.
Татар жiгiт едi, «жарайды» деп қолына ұстатыпты. Бұл оның
өзiне кесiр болып тиiп, қызметiнен кетiптi. Наурыздың орта
шенiнде Тбилисиден оралғанда КГБ оны жанұшырып iздеп
жатыр едi.
    Осылайша, ол 16-сы күнi қамауға алынады. 15 күн КПЗ-
да жатады. Тас еден, тас қабырға... Сызды ауа. Денсаулығы
жарамай, əскерден қалған. «Түрменiң жағдайы кiшкене
жақсырақ болады», дегендi естiгенi бар, менi сонда
ауыстырсаңдар екен деп өтiнедi. «Ондағым – қамайтындары
анық, құтылмайды екем, ендеше ертерек барайын,
саушылығыма зияны тимесiн дегендiк едi» – дейдi.
    КПЗ-ға қамалған күнгi қызығы бар. Еңгезердей, сақалы
сапсиған орыс жiгiтiнiң үстiне кiргiзiптi. Анау барған бетте
iшi-бауырына енiп, өзiнiң не үшiн түскенiн тiзбелейдi. «Сен
не бүлдiрдiң? – деп сыр тартады. – Ештеңенi жасырма. Бəрiн
айт. «Волгамен» келген кiсiнiң кiм екенiн айтсаң, бұлар сенi
ұстамайды. Ол Тоқпанов емес пе?» дейдi.
    Менiң құпиямды бiлуге қамаған жалдамалы қуы болдың
ғой деп түсiнiп, артық ауыс тiс жармай қояды Үсiпхан.
    Ал ендi Сейфуллин даңғылындағы түрмедегi көрген
күнiнiң қандай болғанын жоғарыда аз-кем болса да
əңгiмелеп өттiк. Алексей Петрович деген КГБ тергеушiсiнiң
сұрқиялығын айтқанда Үсiпханның зығырданы қайнайды.
Гүлнəр екеуiн де Жасөспiрiмдер мен балалар театрын-
да қалдыратын болған екен. «Немене, сен соншалықты
таланттысың ба?» деп кекептi. Алматыда қалатын
«блатнойсың ба?» деп шамына тиiптi. «Мына көршi камера-
да жатқан қыздардың даусын естiп жүрсiң. Егер шыныңды
айтпасаң, əйелiңдi күнi ертең-ақ əкелiп солардың қатарына
қосамын» деп мұқапты. «Əлi үйлену тойың да өтпептi.
298
Сен кемi он жылға кетесiң. Одан кейiн не өмiр, не қызық
қалды дейсiң?.. Ақ «Волгамен» келген кiсiнiң кiм екенiн
айтып, өздерiңдi алаңға баруға мəжбүр еткен адамның аты-
жөнiн атасаң, онда сенi босата салуы да ғажап емес» деп
сайқалданыпты.
    – Қамаса – қамасын! Онсыз да отырмын ғой, – дедiм.
– Кейiн Қазақ КСР Қылмысты iстер кодексiнiң 60, 65-бап-
тары бойынша үш жылға күшейтiлген режиммен сотта-
ды. Жiгiттер «шағымданайық, жеңiлдiк жасар» дедi. Бiрақ
бiзге ешқандай рахым болмайтынын ұқтым. Мына қапаста
отырып, ауруыма ауру қосқанша зонасын көрiп қайтайын.
Ол жақ мынаған қарағанда тəуiр ғой дедiм. Ондағым –
бостандыққа ертерек шықсам, театрға келсем деген ниетiм
едi...
    Сөйтiп, Үсiпхан зонаны да көрдi. Құсмұрында өздерiмен
бiрге алаңда болған алты жiгiт отыр екен. Баяғы, өздерi ми-
лиция машинасынан құтқаратын Жеңiс сонда жүр. Бiрге бо-
лады.
    Желтоқсан оқиғасы бойынша iс қайта қарала бастаған
шақта, əуелгi шапағатын көргеннiң бiрi Үсiпхан екен. 1988
жылдың 1-желтоқсаны күнi босап шығады.
    Иə, осымен Үсiпхан Əбдiкерiмұлы Сейтiмбетовтың айтар
«жыры» аяқталды десек, онда қателесемiз. Кеше намысты
ер болып алаңға барып едiң, көрмеген қорлығың қалмап едi
деп ешкiм маңдайынан сипай қоймапты. «Жетiм бүрышты»
жағалаған. Əлi күнге дейiн басында баспанасы жоқ. Бiрақ,
бiр медет етерi – жасынан сүйiп өскен мамандығы бойын-
ша сахнада жүр. Ел көп баратын «Ең əдемi келiншектегi»
Абдолланы сомдады, «Өмiрзаяда» – Шыңғысханды
шығарды, «Зар заманда» Есет батырды есте қаларлықтай
мүсiндеген талантты актер деп қырық қатпарлы өнерiнiң əр
қырынан шалып, шығармалық тұлғасын жасауға болар едi.
Өнерi қалай мақтауға да лайықты. Əйтсе де əуелi тəуелсiздiк
туының желбiреуiне азамат ретiнде қосқан айрықша iсiн ғана
жазайын деп, сол бiр ауыр күндерде басынан кешкендерiн
ой тезiнен өткiзгендi жөн көрдiк...

                                         «Арай» журналы,
                                         №9-10, 1996 жыл.
                                                       299
                                     Талғат АЙТБАЙҰЛЫ

     ҚАРЫЗДАРМЫЗ САҒАН, ҚАЗАҚ ҚЫЗЫ!
    Үйлену тойлары желтоқсан оқиғасымен орайлас
келген екi жас қол ұстасып алаңға тартты, бейбiт
шеруге қатысты. Кейiннен бұл өздерiне пəле боп жабы-
сты. Үсiпханды «саяси қылмыскер» деп ұстап əкеттi
де, Гүлнəрдi «сенiмсiз жан» ретiнде қайта-қайта естен
тандыра тергеумен болды. Соның бəрiн Гүлнəр жасымай
көтере бiлдi, шаңырағын шайқалтпады.
    Ұмытпаса 1987 жылдың 10 наурызы болатын. Алматы-
дағы Кеңес (қазiргi Алмалы) аудандық iшкi iстер бөлiмiнде
Үсiпханның үстiндегi аппақ күртешесiн, мойнындағы
галстугiн, белбеуi мен құлақшын, сағатын сыпырып,
түйiншек етiп Гүлнəрдың қолына ұстатты. Екеуi қоштаса да
алмады. Сол сəтте Үсiпхан «саяси қылмыскер», ал Гүлнəр
тергеу мен тексеруде жүрген «сенiмсiз жан» едi.
    Тергеу, жауапқа алу жұмысы содан кейiн басталған.
«Сендер не iстедiңдер? Қалай болды? Кiм не дедi?» деп,
бiлгiсi келiп, тосыннан қоятын сұрақтары өте көп. Жəне
тергеу жүргiзетiн орындары да əр жерде. Қажет десе,
деканның бөлмесiнде-ақ сұрақпен сансыратады. Қорқытып-
үркiтедi. Соттаймыз, түрмеде шiрiтемiз деп зəрелерiн алады.
Түстерiнен кiсi шошы-ғандай, ызғарлы...
    Олардың оқу залына оңа-шалап, қалай жауап алғанын
есiне алса, Гүлнəр əлiге дейiн қоянның көжегiндей күй кешедi.
Талай рет соны түсiнде көрiп, шошып оянған. Орындыққа
отырғызып қойып, төртеуi төрт жағынан зiркiлдейдi дейсiң.
«Сұрағымызға тез-тез жауап қайыр. Ойлануға уақыт жоқ»
дейдi жан алқымға алып.
    Шынында, ойлануға мұрсат бермеген. Бiрiнiң сөзiн
бiрi жұлып алып, есiн шығаруға асыққан. Бұл барын-
ша шатаспауға тырысқан. Бiрақ, берген жауабына олар
қанағаттанбады. Сонан кейiн: «Сен жасырып отырсың.
Ақиқатын айтқың келмейдi. Бəлкiм, курстастарыңды алаңға
алып барған өзiң шығарсың? Себебi, сен – комсоргсың.
Комсоргты бəрi тыңдайды», – деп те шүйлiккен.
300
    «Бəрiмiздiң барғанымыз рас. Бiздi ешкiм үгiттеген
жоқ. Мынау кiнəлi едi деп мойнына тұзақ iлетiн ұйымдас-
тырушыны бəрiбiр таба алмайсыздар», – деген бұл.
    «Бiз бiлiп отырмыз. Кiнəлi – сенсiң! Өйткенi, алдап
отырсың.
    Бiздiң заңымыз бойынша, қылмыскердi жасырған
адамның да жазаланатынын бiлетiн шығарсың?» – дейдi
аналар.
    Гүлнəр үндемейдi. «Əр ұлтқа – өз көсемi!», «Ешқандай
ұлтқа артықшылық берiлмесiн!» деген сияқты ұран көтерген
жастармен алаңға барғаны болмаса, қоғам мүлкiне қиянат
жасаған қылмыскердi көрмесе, машина өртегендердiң ара-
сына қосылып, əлдекiмдi соққыға жықпаса – не демекшi?!
    «Онда боссын!» – деген бiрi зiлденiп.
    Сөйтiп, төртеуi аяғын iлби басып бөлмеден шығып бара
жатқан Гүлнəрдiң соңынан сынай қарап тұрған.
    Ертеңiнде қайта шақырды. Тəсiлдерi өзгерген. Бұл кезде-
суге əбден əзiрленгендерi осыдан-ақ белгiлi едi.
    – Гүлнəр, кеше «əкем Көкшетау қалалық iшкi iстер бас-
қармасында жұмыс iстейдi» дедiң бе? – дедi қарсы алдында
көз алмай қараған тергеушi.
    – Иə, əкем – Балташ өмiр бойы милицияда қызмет етiп
келедi.
    – Ағаң – Зарап та органда ғой? – дейдi екiншiсi.
    – Дəл солай, – дейдi бұл кешегi жауабын қайталап.
    – Ендi бүгiн шыныңды айтпасаң, əкеңе де, ағаңа да тiптi
қиын болады. Екеуi де қызметтен қуылады. Сенi дұрыстап
тəрбиелемегенi үшiн жауапқа тартамыз. Саған керегi сол
ма? Оларды аясаң, онда алаңға шығуға мəжбүр еткен кiсiнiң
аты-жөнiн жасырмай айтасың.
    – Мен бұдан бұрын да шынымды айтқан едiм, – дейдi
Гүлнəр. – Тағы да қайталаймын: бiз алаңға өзiмiз шықтық...
    – Бұл – өтiрiк! Бiз бəрiн бiлемiз. Оны достарың айтқан.
Бəрiн бастаған өзiң екенсiң. Асқар Тоқпановпен телефон
арқылы сөйлескенсiң. Ол не дедi? Айт, ендi сенде жасыра-
тын ештеңе де қалмады, – деп тұқыртты төртеуi.
    Гүлнəрдiң Асекеңе телефон шалғаны рас едi. «Ағай,
бiз алаңға барғалы жатырмыз. Сiз бұған не дейсiз?» деп
сұраған. Талайды көрген адам ғой: «Не деймiн сендерге? Өз
бастарың – өздерiңде... Сендердiң қай-қайсың да менен ақыл
                                                       301
сұрайтын жаста емессiңдер, есейдiңдер» деген. «Жоқ, Асқар
Тоқпанов одан басқа да бiрдеңе дедi. Оны сен жасырып
отырсың» деп соншалықты шұқшиғандарына қарағанда, сол
кiсiнi ұстап беруi керек екен...
    «Тоқпанов ағайға жала жаба алмаймын. Ол кiсiнiң еш-
қандай кiнəсi жоқ. Ол кiсi таза, таза адам...», – деп бұдан
бұрын да талай айтқан сөздерiн қайталап, Гүлнəр жылап
жiбердi.
    Тергеушiлер оған бəрiбiр сенбедi. Қыр соңынан қалмады.
Қайтсек те ұстаймыз, қылмыскердi табамыз деп бекiнген.
Биден сынақ алу кезiнде де бiр кiсiсi қатысып отырды. Кейiн
театрға жұмысқа барғанда да Гүлнəр сыртынан əлдекiмнiң
үнемi бағып жүргенiн iштей сезiп жүрдi.
    Бұл уақытта Үсiпхан 30-жылдары талай-талай қайраткер
ағаларымыздың түбiне жеткен Сейфуллин даңғылының
бойындағы абақтыда жатыр едi.
    – Екi күннiң бiрiнде барамын. Бiрақ кездестiрмейдi. Сонда
да баруымды қоймаймын. Бiр жүздестiрер деген үмiт қой
менiкi. Əйтеуiр қай кезде бармайын, еңсем биiк болды. Себебi,
менiң жолдасым кiсi тонап түскен жоқ. Қоғам байлығына қол
сұқпады. Өзiндей намысшыл жастармен бiрге алаңға барды,
– дейдi ол.
    –Үсiпхан мен жолдастарыңа құрылған сот процесiне
қатысқан боларсың? – деймiн мен.
    – Қатыстым. Алаңға барған курстастардың бəрi де
бөлiнiп-жарылмай залда отырды. Осының өзi-ақ оларға дем
бердi, жiгерлендiрдi.
    Дегенмен, олар қаншалықты ақ, таза болса да қамалуға
тиiс едi. Себебi, жоғарыдан жоспар солай жасалды.
Сотталушылардың бəрi де оны бiлдi. Оғаң Гүлнəр да дайын-
далды. Қалайда сыр бермеудi, мүжiлiп, мойымауды ойлады.
Жанды жейтiн, тұнжырататын түнектi сəттер əлi алда. Бiрақ,
түбi жақсы болуға тиiс деп ұқты.
    Кейiн Үсiпханның соңынан Құсмұрынға iздеп барды.
Аш қой, қиналып жүр ғой деп екi чемодан тамақ алған-ды.
Машина ұшыраспады. Бес шақырымдай ауыр жүкпен жаяу-
лады. Күн де салқын едi. Ауыр жол əбден шаршатты.
    «Саяси қылмыскердiң артынан барған Гүлнəрдiң де
арына тиетiн ауыр сөздер əзiр екен. «О, декабристiң əйелi
екенсiз ғой» дептi алдынан шыққан түрме күзетшiлерi.
302
    Осылайша ол «алаңға жастарды бастап барғаны үшiн,
жасаған ауыр қылмыстары үшiн» үш жылға сотталған күйеуi
Үсiпханмен Құсмұрында кездестi.
    – Шашын тап-тақыр етiп алып тастаған. Киiмдерi қап-
қара. Түрi де өзгерiп кеткен. Барғанша айтар əңгiмем көп
сияқты едi, əлгi ұсқынын көрген соң сөйлей алмай қалдым.
Бiр-бiрiмiзге ештеңе дей алмай, томсырайып үнсiз ұзақ
отырдық, – дейдi Гүлнəр.
    Иə, мұндай оқиғаны айту да, еске түсiру де, бастан
кешiру де тiптi қиын. Гүлнəр Балташқызы Сейтiмбетова
осының бəрi-бəрiн өз жүрегiнен өткiздi. Қандай қиыншылық
болса да шыдады. Соңында жеңiп шықты.
    «Ыстық-суығы басылмаған екi жас араға «жазалы жыл-
дар» салып қайта қауышты. Бүгiнде Нарғыз, Абылай есiмдi
қос бүлдiршiн тəрбиелеп отырған бақытты əке-шеше. Кейде
екеуi бiр спектальде қатар ойнайды.
    Гүлнар Шерхан Мұртазаның «Сталинге хатында»
түрме тозағына түскен аяулы Тұрарын азалаған Əзизаның
тұлғасын сомдады...
    Бұл – бертiндегi бiр жұмысы. Ал, осыдан он жыл
бұрын ше?.. Намыстан күйiп-жанып алаңға шыққан...
Сонда қазақтың өзi екi жарылған. Бiреулерi қайтсем
орындықта қаламын деп пендешiлiк пиғылдың құлы бол-
ды. Ондайлар ұлтынан гөрi қара басының пайдасын артық
көрдi. Сөйтiп, жастарды жазалаушылар жағында жүрдi.
Ендi бiреулер «аямайды-ау аналар, қырып салады-ау!» деп
шын жылады. Кейбiрi «қарсылықтарыңды бiлдiрдiңдер,
ендi үйлерiңе қайтыңдар» деу үшiн алаңға барды. Мiне, сон-
да олар өрiмдей-өрiмдей қыздарымыздың қайтпас-қайсар
мiнезiн көрдi. Олардың бойынан Əлия мен Мəншүктiң
қасиетiн анық байқады. Бiрақ, ең өкiнiштiсi сол – қара көз
қарындастарымызды қанға бөктiрiп жатқан «өз жаулары-
мыз» едi...
    Бүгiн «қазағым, халқым» деп намысқа мiнiп алаңға
барған аяулы қазақ қыздарын аялайтын күн, ардақтайтын
күн.
    Гүлнəр солардың бiрi ғана...
                                       «Егемен Қазақстан»
                                        8 қаңтар 1997 жыл.
                                                      303
Сəуле САТЫБАЛДИЕВА:

          «АДАМ БОП ҚАЛУ – АБЫРОЙ»
    1986 жылы ҚазПИ-дiң 3-курсында оқып жүргенмiн.
    17 желтоқсан күнi əдеттегiдей сабаққа бардық. Екiншi
парымыз философия пəнi едi. Сабақта отырған кезiмiзде
бүгiнгi Достық даңғылы жақтан қатты шу естiлдi. Тура фут-
болдан матч өткендегiдей. Бəрiмiз терезеге қарасақ, көп
адам шеру құрып тура институттың алдына келiп қалыпты.
Соңы көрiнбейдi. Шептiң алдында жүрген жiгiттер бiз жаққа
қарап бар даусымен сөйлей бастады.
    – Ей, азаматтар! Қазақтық намысы, қаны бар адамдар!
Республикаға халқымыздың ықтиярынан тыс шешiм жа-
сап, ешкiм бiлмейтiн ұлты басқа бiреудi жiберiптi. Бiз соған
қарсылық танытып жүрмiз. Алаңға барамыз дегендерiң
жүрiңдер, қатарымызға қосылыңдар! – деген сөздерiнен
кейiн бəрiмiз дерлiк дүрлiге ұмтылдық. Шыға берiс есiктi
бекiтiп тастаған, екен, қиратып, терезелердiң төменгi
көздерiн сындырып, əйтеуiр шерулеткен лекке қосылдық.
    Осындайда еске түседi, группамыздан бiр-ақ қыз қалып
қойды. «Мен қазақстандық емеспiн» дедi. Түркiменстаннан
келiп оқитын студент едi.
    Қаланың көптеген жоғары оқу орындарынан студенттер,
завод пен фабрикалардың жұмысшылары, құрылысшылар,
тiптi мектеп оқушылары да жүр. Араларында басқа ұлттың
өкiлдерi де болу керек. Қолдарында Лениннiң портреттерi,
Лениннiң өзiмiз талай рет ақтарған кiтаптарындағы ұлттар
теңдiгi, еркiндiгi, тəуелсiздiгi жөнiндегi қанатты сөздерi.
Соларды биiкке көтерiп, Қазақстан туралы, бейбiтшiлiк
жөнiнде əндердi шырқап Бейбiтшiлiк көшесiмен жоғары
көтерiлдiк. Жол-жөнекей қатарымыз одан да молайды.
Брежнев атындағы алаңға барғанымызда ел бiршама көп
жиналып қалыпты. Бiр кезде орта жастар шамасындағы əйел
кiсi мереке сайын мемлекет басшылары тұрып, шерулеген
елге қарап қол бұлғап тұратын мiнберге көтерiлдi де:
    – Бұлар жаман, аямайды. Бүкiл өмiрiн елiне, жұртына
арнаған Қонаевты бiр-ақ күнде керек етпей алып тастаған
билiктен ешбiр жақсылық күтпеңдер. Əлгiнде күйеуiм,
қызым үшеумiз келе жатыр едiк, милиция күйеуiмнiң қолын
304
қайырып алып кеттi. Ендi мiне менiң өзiмдi ұстап тұр, –
дедi. Қызын, шынында да, бiр милиционер ұстап тұр екен,
ол шыңғырып көп жылады. Сол кезде айналамызда тұрған
жiгiттер «ана кiсiнi босат» деп шу-шу етiп едi, бiрақ милици-
онерлер жiбермедi. Жiгiттер əйелдi босатуға тұра ұмтылды.
Бiр қақтығыс осылай басталды. Құрқол адамдарды аясын ба,
резiңке шоқпарларымен бас-көзге қарамай сабап, қуалауды
бастады. Қарсылас жақ ол аз болса былай етейiкшi деп,
арамыздан тұрғандарды жекелеп əкеткiсi келдi. Бiз бiр-
бiрлерiмiздiң қолымыздан қыса ұстап, оған ырық бермедiк.
Бiрақ əбден ысылған күш қойсын ба, қасымыздағы бiр жiгiттi
дырылдатып əкетiп бара жатты. Анау, əрине, қарсыласты.
Сол кезде бас-көзге қарамай ұрып-соғып, тепкiлеуге
алды. Көз алдымызда жiгiттiң үстi-басы қан болды. Оны
құтқарамыз деп тұра ұмтылған сəтiмiзде бес-алты қызды
ұстап алды. Араларында мен де бармын. Бəрiмiздi апарып
машинаға салды. Қарасам, iшiмiзде курстасым Есенқұлова
Гүлнəр да жүр. Бiзден кейiн қолға түскендердi тағы да
əкелдi. Сегiз-тоғыз қыз болдық. Ортамызда бiр жiгiт қана
бар едi. Милиционерлер машинаның iшiнде бiздi тепкiлей
бастағанда, азамат екен, аяқтарына жатып алып, бiздi
қорғады. Менiң қолымнан тартып алып, ана бұрышқа қарай
лақтырған кезде алдымды жауып ұрып-соғып аман алып
қалды. Бiрақ тепкiнi де өзi жедi, əйтеуiр бəрiне шыдады. Ол
азаматтың ерлiгiн қалай ұмытарсың! Кiм болады екен, аты
кiм – бiлмеймiз. Сол жiгiт бар ма екен? Қайда екен?.. Одан
кейiнгi тағдыр жолы қалай-қалай жалғасты екен?..
    Ендi керiсiнше, қазақтың сондай бiр «жiгiтi» жөнiнде де
сөз ретi келгенде айта кетейiн.
    Бiз машинамен ұзақ жүргендей болдық. Бiр жерге
жеткiздi-ау, əйтеуiр. Қабылдайтын жерде екi қазақ, бiр
орыс күтiп алды. Аты-жөнiмiздi, қайдан екенiмiздi, не
iстейтiнiмiздi үлкен дəптерге жазып жатыр. Орыс еңгезердей
неме екен, осылардың бiр жерiнде бiрдеңе тығылып қалды
ма, түсiрiп алайын дегендей сiлкiп-сiлкiп жатыр. Гүлнəр ыза
боп кеттi-ау деймiн, «Шiркiн, осыдан босап шығып, қолыма
түсер болса, мына аққұлақтың құлағын шайнап-шайнап та-
стар ем» дедi. Сол-ақ екен, қазақ милиционер оның не дегенiн
əп-сəтте анаған айтып бердi. «Мына қыз сенiң құлағыңды
шайнаймын» дейдi дегендi естiгенi орыс: «Я сейчас вам по-
                                                         305
кажу!» – деп Гүлнəрдi темiр тоқпақтың астына алды, одан
кейiн бiздi де құр қалдырмады. Мұндай жауыздық елiмiзде
болады десе, сенбес едiк. Бəрiн көрдiк. Өзiмiздi қорғайтын
милиционердiң сықпытын бiлдiк. Өзiмiздiң қазақ дейтiн
жiгiттiң түрiн таныдық. Мiне, бұл – сорлылық! Орыс ұрып-
соғып жатса, сендерге сол керек деген секiлдi мəз боп
миығынан күлiп қарап тұрды. Сол арқылы о бейшара өзiнiң
орыстарға деген адалдығын көрсеткiсi келдi ме екен...
    Бiр əйел, орыс əйел, ол да қалыспай шапалақпен бетiмiзден
ұрды. Киiмдерiмiздiң тiгiсiне дейiн тексерiп жатып, аузына
келген жаман сөздерiн айтты, аяғымен тептi. Мен студенттiк
билетiмдi қолтығымның астына тығып қойып едiм,
тiмiскiлеп соны да тауып алды. Қатты ерегiскенiм сонша,
мен фамилиямды қанша қинаса да айтпап едiм. Кiм екенiмдi
содан бiлдi. Ендi қамайын десе, орын жоқ. Босатар ма екен,
не iстер екен деп тұрғанда əлгi орыс əжетханадан бiрi кiрiп,
бiрi шығып жатқан ер кiсiлердi көрсетiп: «Сейчас их бу-
дут судить. Ты еще молодая, я тебе помогу, ты останешься
здесь», – дейдi. «Нет, нет» дедiм бiрден. Сөйтiп тұрғанда бiр
мосқал кiсi əжетханаға кiрiп бара жатқанда, көздi ала бере
далаға қарай тұра қаштым. Қашып шықсам, менiмен бiрге
əкелген қыздарды «УАЗ-ик» машинаға мiнгiзiп жатыр.
    – Гүлнəр! – деп бар даусыммен айқайлап, соған қарай
ұмтылдым.
    – Не болды, Сəуле? – деп ол да маған үрейлене қарай
қалыпты.
    – Сен құлағын шайнаймын деген еркек маған қал дейдi...
Мен қаштым. Не болса да екеумiз бiрге көрейiкшi, Гүлнəр,
– дедiм.
    Сөйтiп солармен бiрге кеттiм. Тағы да ұзақ жүргендей
болдық. Қайда əкелгенiн бiлмеймiз, əйтеуiр бiздi түсiрген кез-
де иттердiң шабалана үрген даусын естiдiк. Iшке кiргiзгенде
құлағымызға ұлдардың шыңғырған аянышты даусы естiлдi.
Көзiмiз тас төбемiзге шықты. Жаннан жан қалмады. Өлетiн
жерге ендi келiппiз дедiк бiр-бiрiмiзге.
    Бəрiмiздi бiр бөлмеге қамады. Мен жиырма бесiншi боп
кiрдiм. Таң атқанша жетпiс болдық қой. Iшiнде бiр сауы
жоқ. Қолы сынып бiреуi келдi. Көзi домалана шығып, бiр
əйел кiрдi. Соны көрген кездегi қорыққанымды айтыңыз...
Адамның көзiнiң асты дөп-дөңгелек, қып-қызыл болаты-
нын сонда бiлдiм... Ыңырсыған, қиналған ел. Өзiмiзше
306
бiр-бiрiмiзге көмек беремiз, жараларын таңамыз. Осы
аралықта тергейтiн кезегi кеп қалады. Онысы əрбiр жар-
ты сағат сайын жалғасады. Тергеуден талықсып əрең
босайсың. Қайталанатын бiр сауал. «Кiм ұйымдастырды?»
– дейдi. «Бiлмеймiз». «Жоқ, бiлесiңдер, айтыңдар!» –
дейдi. Сонымен, уақыт таңға таяғанда жап-жас бiр қызды
əкелдi. Ұмытпасам, есiмi – Жүзiм. Халық шаруашылығы
институтының бiрiншi курсының студентi екен. Түрi ұлдан
аумайды. Аяғын сүйретiп əрең кiрдi. «Не болды?» десек,
жылайды. Түрi ер балаға ұқсап тұрған соң, жанды жерiнен
тебе берген. Бұл жылап, қыз екенiн айтқан. Аналар сен-
бей шешiндiрген. Мiне сондай да сорақылықтарды көрдiк,
естiдiк қой...
    Көршi бөлмелердегi жiгiттердi қинағанын, азаптағанын
естiп жатып, өзiмiздiң қиын жағдайымызды ұмытып
кеттiк. Ертерек таң атуын тiледiк. Тiкемiзден тiк тұрдық.
Пальтомызды төсенiп қисаюға орын жоқ. Құдай бiледi,
қолға түскен партизандарды немiс-фашистерi де бүйтiп
қорламаған шығар дейсiң...
    Таң алдында бiр кiсiнi əкелдi. ҚазМУ-дың заң
факультетiнде мұғалiм екен. Қолы сынған. Заң бiлетiн кiсi
емес пе, «маған прокуратураның адамын шақырыңдар» дедi.
Көп өтпей ол да келдi. Жап-жас жiгiт екен.
    – Айналайын, түсiң жылы қазақтың бiр баласы екенсiң.
Мына қыздарымды ұрмай-соқпай терге, – деп өтiнiш жаса-
ды.
    Əлгi жiгiт əрбiрiмiздi жеке-жеке шақырды да: «Мен
сендердi шығаруға көмектесемiн. Бiрақ сендер бұдан
кейiн алаңға бармаймын деп қолхат берiңдер. Əйтпесе
осылай жатқан күйi жата бересiңдер. Арты қиын бола-
ды. Ертерек шығып кетудiң жайын ойлаңдар», – дедi. Ал,
бiз: «Не жазығымыз бар? Ұрып-соғып, сүйрелеген өздерi
ғой», – деймiз. «Жоқ, өйтсеңдер сендердi жатқыза бередi,
түсiнiңдер», – дейдi. Ақыры айтқанын жасадық. Бiрiмiз
қалмай қолхат қалдырып, кешкi бестер шамасында босап
шықтық. Сөйтсек, «Целинный» кинотеатрының жанында
жатыппыз...
    Курстастарымыз бiздi түнi бойы iздептi. Жатақханаға
келсек, алдымыздан деканымыздың орынбасары Қоянбаев
ағайымыз қарсы жолықты. Сондай жақсы кiсi едi. «Əй,
                                                     307
азаматтар-ай! Əйтеуiр аман-есенсiңдер ме?» – дедi. Шұрқырап
қарсы алған курстастарымызға қарап: «Мыналарға ыстық-
ыстық шай берiңдер, жақсылап күтiңдер», – дедi.
    Түнi бойы жата алмай шықтық. Денемiздiң таяқ ти-
ген, тепкi дарыған жерлерiнiң бəрi күп боп iсiп кеткен:
сырқырайды, сыздайды, шыдатпай ауырады. Қолыңды
қайырып, тiрсегiңнен бiр тепкенде қарсыласуға шамаң кел-
мей құлай бередi екенсiң. Не тамтығымыздың қалғанын...
Аяғымыздың тамырлары бiлеу-бiлеу боп жарылып-жары-
лып кетiптi...
    Келесi күнi сабаққа бардық. Оқудан қуудың əрекетiне
кiрiскен екен. Он шақты қызды бiрден комсомолдан
шығарды. Осымен бiткен болар деп жүрсек, жетоқсанның
22-сi күнi оқудан шығару туралы бұйрық берiп қойыпты.
Оның өзiн өте айлакерлiкпен құйтырқы етiп ұйымдастырды.
Факультеттiң жиналысын ашып, тiлiн безеген белсендiлердi
сөйлеттi. Мұндайда ақылы тасып кететiндердiң жұлқынатын
əдетi емес пе! Оңбаған да бiз, ұлтын масқаралаған да бiз, ұлы
орыс халқы мен қазақ халқының арасына сына қаққандар
да бiз... Естiп тұрып шыдай алмадым. Адамды тектен-тек-
ке күйдiру ғой. Деканымыз Хаджиков деген орыс болатын,
содан араша күткендей боп: «Бiздi жазықсыз ұрды. Бiздiң
құқымызды таптады. Мен арыз жазамын», – десем, ағына
жығылады деген деканым: «Ты еще жалуешься, а?.. Тебя бу-
дут судить там!» – деп айқайға басты. Оған əлгi пысықайлар
қосылды. «Сенiкi дұрыс емес. Бəрiң сатқындық жасадыңдар.
Отанға опасыздық қылдыңдар», – дегенге дейiн барды-ау!..
    24 желтоқсан – менiң туған күнiм едi. Ауылға өзiмнен
бiр курс жоғары оқитын əпкем барса, оған шешем: «Сəуле
барды ғой. Оның жай жүруi мүмкiн емес. Ол өлдi, өлдi!..» –
дей берiптi.
    Себебi, мен кiшкентайымнан өте намысшыл боп өсiп
едiм. Өршiл едiм. Əкем сол мiнезiме разы боп: «Менiң
Абайым», «Бала Шоқаным» осыдан бiрдеңе шығады», –
дейтiн едi.
    Шешем бiр метр ақ матасын алып, Рəбиға апайға барып-
ты. «Менiң қызым қай жерде өлiп жатыр, соны бiлейiн», –
десе, құмалағын шашып жiберiп: «Қызың тiрi, мiне жүр», –
дептi.
    Содан əке-шешем туған күнiмде институтқа келсе, менi
шығарып жатқан жиынның үстiнен шығады. Екеуi менiң тiрi
308
болғаныма қуанды. Ал мен екеуiнiң атына ұят келтiрдiм-
ау деп қысылып жылап едiм, əкем: «Мен саған ешбiр
ренжiмеймiн, балам. Халықтың басына келген iс едi, сен тiк
көтердiң. Қазiр кiнəлағанмен, ненiң не екенiн, кейiн ұғады.
Ел күлсе, күлсiн! Сен еңсеңдi түсiрме, жүр үйге», – дедi.
    Əкем басшылармен сөйлесiп жүрiп, фермаға сауыншы
етiп орналастырды. Бұл жұмыс мен үшiн тiптi азап бол-
ды. Фермамен екi аралық бес шақырым, оны жаяу жүрем.
Апта сайын «УАЗ-ик» мiнген кiсiлер iздеп келедi. «КГБ-дан
келдiк» дейдi. «Милициядан келдiк» дейдi. «Комсомолдан
келдiк...» Қойшы, не керек, айтатындары бiр сөз, қоятындары
бiр сұрақ: «Тыныш жүрсiң бе? Iстеген iстерiңе өкiнесiң бе?
Қарашы, ел-жұрт алдында əке-шешеңдi қалай абыройсыз
еттiң... Тiптi туған ауылың, мектебiңе масқара болды...»
Құдай-ау, бiр сəтте-ақ бəрi намысшыл, бəрi отаншыл бола
қалыпты! Не дейiн?.. Əйтеуiр ертерек жыл бiтсе екен, уақыт
өтсе, тезiрек өтсе екен дедiм. Қанша қиналсам да кiсi ба-
ласына тiс жармадым. Ауылдың өнерпаз жастарының ара-
сына бардым. Кiтапханадан шықпадым. Бос уақытым бол-
маса деп, өзiме-өзiм жұмыс таптым. Сонымен жылымық
кезге де жеттiк. Қалап түскен оқуыма қайта қабылдандым.
Осыдан екi жыл бұрын жер-жебiрiмiзге жеткен сабаздардың
қатарына қайта келдiм. Өкiнiштiсi сол, сол шiркiндер «бiз
қателесiппiз, бiзден бiр бiлмесiк болды» демедi-ау... Солай
болуға тиiс сияқты. Бұл не сонда?.. Адамдық болмыс қайда?
Кiсiлiк келбеттi неге жоғалттық?.. Мiне, осы жағы сол кез-
дерде қатты мазалап едi. Бiрақ сыртқа шығара қоймап едiм.
Желтоқсанның жиырма жылдығы кезiнде ерiксiз ауызға
алып отырмын. Адам қай кезде де адам боп қалу керек қой!
    Əр ұлт өз атына көлеңке түсiрмейтiн, рухын аспандататын
iс-əрекетке асық болу керек! Күнi кешегi горбачевтiк саясат
орыс халқының абырой-беделiне нұқсан келтiретiн, күллi
əлемнiң алдында ұлтының бетiне шiркей болатын қасiреттi
жасатты. Орыс халқының атымен жасатты. Сол арқылы
қазақты «ұлтшыл, жаман халық» деп жарнамалағысы келдi.
Ұлттың, ұлыстың жаманы болмайды. Сондықтан «Халық –
құдайдың бiр аты» дейдi атамыз қазақ. Бiз қасиеттi қазақ аты-
на кiр келтiрмеу үшiн Алаңға шықтық, қандай ауыртпалық,
азап болса да – төздiк, илiкпей көтердiк. Əрине, кезiнде күле
қарағандар, тiптi аулақ болғысы келгендер, сөйтiп өздерiнiң
«бiлiмдарлығын, ақылды, интернационалистiгiн» айғақтай
                                                         309
түскiсi келгендер кезiктi. Жəне бiрдi-екiлi емес, бiршама
екен. Қырындау жүргiзiлген кеңестiк саясат, Лениндiк прин-
циптерден ауытқыған Горбачевтiк бағдар ондайларды тəп-
тəуiр-ақ елiктiргендiгiн көрдiк. Шiркiндер арқаға қаққанға
малданып, бiздi өрелерiнiң жеткенiнше сыбады, iргемiздi
қоғамнан, қазақ атынан алыстатқысы келдi. Туған ауылы-
ма барғанда, сауыншы боп ақ-адал еңбек етiп жүрген менен
тағы да «ұлтшылдық, бұзақылық» қылықтарын iздедi. Бiз
түзiк екенiмiздi дəлелдеу үшiн, «ұлықтар» мақтағанға дан-
дайсып, адасқандарына көз жеткiзу үшiн тағы да азап пен
ауыртпалыққа арқамызды тағы да тоса тұруға тура келдi.
    Қатарымнан кешiгiп болса да өзiм ұнатып түскен оқуды
бiтiрдiм. Бiтiрер жылы жақсы оқыған курстастарыммен
бiрге қалада жаңадан ашылып жатқан Алаштың үлкен ары-
сы Мiржақып Дулатов атындағы орта мектепке қызметке
шақырылдық. Бұл да бiр қуаныш болды. Қазағы үшiн қуғын-
сүргiн көрген, көз жұмған Мiржақып атамыздың рухы
жебейдi деп қуана-қуана бардым. Əлi де қиыншылықтың
қыспағында жүрмiз. Жалақымыз төмен. Ондай ақшамен жүз
жылда да үй ала алмаймыз. Алайда сол бiр шақта Алматының
көшелерiне шыққаныма, Алаңда қазақ халқының абыройын
аспандатқан ұландар арасынан табылғаныма өкiнбеймiн.
Егер бiз шықпасақ, онда не болар едi?..
    Иə, не болар едi? Мен ойлаймын, егер қазақ жастары
бұлқынып өзгеше мiнез бiлдiрмесе, халқымыздың сүйегiне
ғасырлар бойы ұмытылмас таңба түсетiн едi деп. Өзiмiз
рухының биiктiгiн ауыздан тастамайтын Кавказ халықтары,
Балтық жағалауындағы елдер «Қазақтар не деген сор-
лы!» дейтiн едi. Намыссыз дейтiн едi. Тiптi iргемiздегi
бауырлас елдерге күлкi болатын едiк. Бұлардың рухы
өлiп кеткен, «орыс болғың келсе, əуелi қазақ бол» деген
сөз бекер айтылмаған екен» дегендi еститiн едiк. Сексен
алтының жастары сол табадан құтқарды, Қазақ атын əлемге
əйгiледi. Ендеше солардың арасында болғаныма мен неге
мақтанбауым керек?
    Иə, бiз адамдық абыройымызды, қазақтық қасиетiмiздi
қорғаған қайсар рухты қыз-жiгiттермiз. Уақыт толқыны сол
кезден алыстатқан сайын даңқымыз арта беретiнiне, ұрпаққа
үлгi-өнеге бола беретiнiмiзге көзiм жете түстi...
                      Жазып алған Гүлмира Талғатқызы.
310
                                     Талғат АЙТБАЙҰЛЫ




жiгiттi Мемлекеттiк Хауiпсiздiк Комитетiнiң кiсiлерi
көп iздедi. Айғақ жетерлiк. Куəлерi де көп едi. Алайда
қамай алмады... «Неге? Қулығы да, сұмдығы да аста-
сып, бiрiнен-бiрi өтетiн кезде қолына дауыс күшейткiштi
ұстап, алаңда жалындап сөйлеп тұрған суретi бар едi
ғой. Оны курстастары да растап: «Алаңға алып барған
старостамыз Нұртай Сабильяновтың өзi» дедi. Қай күнi,
қай сағатта, қай жерде болғанына дейiн айтады. Ендеше
темiр тордың арғы жағына жiберу үшiн бұлтартпайтын
бұдан артық қандай дəлел керек?..
   МҮМКIН ЕМЕС», – дерсiз.
    НҰРТАЙДЫҢ өзiмен əңгiмелеспесем, мен де солай дер
едiм. Ол қызмет ететiн «Сарыарқа» акционерлiк қоғамының
үйiнде əлденеше рет жүздесiп, егжей-тегжейлi сөйлескен
соң көңiлiмдегi күдiктi ой да бiрте-бiрте сейiле берген.
    «Қылмыстыны» iздегеңдер неше түрлi айла-шарғыға бар-
ғанын талай естiдiк қой. Əлдекiмнiң жасамаған тiрлiгiн жа-
сады деп айтып берсең, сенi мазалауды қоямыз, жақсылыққа
– жақсылық» деп аярланғанына алданып, айтқанына
көнгендер де, арбауына мəз болғандар да ұшырасты-ау сол
кезде. Желтоқсаннан кейiн жазықсыз жазаланғандардың
бəрi дерлiк социалистiк сүргiннiң сынынан өткен осын-
дай үйреншiктi тəсiлдiң құрбаны балғандықтарын айтады.
Нұртайды да сөйтiп пайдаланғысы келген екен. Алдына өзi
танитын талайлардың аты-жөндерi жазылған тiзiмдi тосып,
бiрдеңе деп қалатыңдай емексiсе керек. «Бəрiн бiлем, бəрiн
танимын. Ешқайсысының қоғамға қастық қылғанын да,
жанындағыларға жаулық жасағанын да көргенiм жоқ. Ендi
мен секiлдi олардың өздерiмен сөйлесiңiз» – деп, тойтарып
                                                         311
тастапты. Соңда басында қалпағы бар мосқал кiсi, басқа сөз
таба алмай, қысылғанынан: «Ендi... қазақпыз ғой, қазақпыз
ғой» дей берiптi.
     Бұл Н. Сабильяновтың соңынан шам алып түскен сегiз
айдан кейiнгi МХК қызметкерiмен болған ақырғы жүздесу
едi.
     – Ал оған дейiн қалай болды? Неден басталды өзi?..
Алаңға кiмдермен бардың? – деймiн рет-ретiмен бiлгiм
келiп.
     Тыңдап отырсам, Нұртайдың əңгiмесi де желтоқсанның
сол бiр ызғарлы күнi алаңға барғандардың айтқанымен ұқсас.
16-сы күнi кешкiлiк теледидар хабарын естiген соң түнi бойы
ұйықтай алмай шыққан. Берекесi кашқан. Ертеңiнде сабаққа
барғанда мұғалiмдерiнiң де қуқыл тартып, күйзелген кейпiн
көредi.
     – Алғашқы лекция «Кеңестiк құқықтанудан» едi.
Ол пəннен бұрын тергеушi болып қызмет iстеген Ұлан
Есбергенов деген ағайымыз дəрiс беретiн. Лекция жайына
қалып, тақырыбымыз Қазақстан Компартиясы Орталық
Комитетiнiң пленумы туралы болды. «Ағай, бiздi босатсаңыз
кайтедi, алаңға барамыз» дедiм. Ол кiсi бiраз үнсiз
отырды. «Менiң де сендермен бiрге iлесiп кеткiм келiп
тұр. Əттең, сабақ... Ректораттан тексеру болады...» дедi
Ұлан ағайымыз. Осыдан кейiн группаластарымның бəрiн
ертiп алаңға бардым.
     Сол күнi алаңға апаратын басты жол Байсейiтова көшесi
жағынан едi. Лек-лек болып ағылған елмен бiрге Нұртайлар
да өтедi. Содан күнi бойы алаңда болады. Iштегi кернеген
шердi сыртқа шығарғысы келгендер дауыстары жеткенше
айқайлап сөйлейдi. Алаң үлкен. Араның ұясындай гуiлдеген
жұрт. Бiр кезде, кiмнiң əкелгенi, əйтеуiр дауыс күшейткiш
(мегафон) пайда бола кетедi. Əскерде де ұлттық кемсiту-
шiлiктiң талайын көрген, Алматыда да жiгерiн құм ететiн
арға тиер оқиғаға куə болып, күйiнiп жүрген Нұртай да өзiн-
өзi тежей алмай сөз сөйлейдi. Сол-ақ екен, жаныңдағы жол-
дастары жабыла көтерiп, бəрiнен биiктетiп жiбередi.
     – Айқайлап айттым-ақ деймiн. Бiрақ даусым шық-
пайды. Елдiң де естiгiсi келген болуы керек, «мегафон-
ды берсеңдершi, мегафонды» дегенiн құлағым шалды.
Мегафонды алдым, ойымның жеткенiнше сөйледiм, – дейдi
Нұртай.
312
    МХК-ның тоқсан тоғыз дана етiп шығартып, тара-
тып жүрген суретi – ашынып сөйлеп тұрған сол сəтiнде
түсiрiлiптi. Бiрақ оны қайдан бiлсiн, мiсе тұтпай, мемлекет
қайраткерлерi мерекелi күндерi қол бұлғап, сөз сөйлейтiн
мiнберге қарай төрт-бес рет шығуға əрекеттеңдi. Бəрiнде
милиционерлер алдынан қақпайлап, жiбермедi.
    Бесiн ауа жастарға басу айтып, ақылға шақыру үшiн
Назарбаев, Камалиденов, Мұқашев мiнберге шыққан.
Əйтседе ешқайсысы елдi ұйытатын мардымды сөз айта
алмады. Бұл жұртты одан əрмен ашыңдырды. Алаңдағы
қақтығыстың көбейгенi содан кейiн едi. Əскер əкелiндi. Өрт
сөндiргiш машиналар көбейдi.
    Қас қарайды. Кешкiлiк аяз күшейдi. Қарын да ашты.
Бəрiбiр жастардың алаңды тастап кеткiсi келмедi.
    – Бiздi алаңнан ығыстырудың ең онтайлы тəсiлi – су шашу
деп шешсе керек, – дейдi Нұртай. – Iркес-тiркес жылжыған
машиналар сұп-суық суды атқылады-ай келiп. Бiз Ауыл
шаруашылығы министрлiгiнiң ғимаратына қарай шегiндiк.
Үстi-басымыз су болды. Сонда да райымыздан қайтпадық,
машиналар өтiсiмен алаңдағы бастапқы орнымызға қайта
бардық. Ызадан көзiмiз қанталады. Ендi бұдан артық қорлау
бола ма?!
    Атамыз қазақ мал екеш – малды да теппе деп үйретедi.
Қорлама дейдi. Ит қосып қуалап, ойына келген ойранын
жасаған соң өзiн адаммын деген кiм-кiм де ашынады,
қауқарының жеткенiнше қарсыласады, қайрат қылады.
Сондықтан алаңда əлденеше машинаның отқа орануы, дүкен,
мекеме терезелерiнiң шағылуы – болуға тиiстi құбылыс едi.
Əрi-берiден соң соны ұйымдастырып, жасаған МХК-ның өз
кiсiлерi десек те қателеспейтiн сияқтымыз. Өйткенi, арада он
жыл өтсе де қиратып-бүлдiрген, аударып-төңкерген, өртеген
адам мынау екен деп алқымнан алатын бiрде-бiр кiнəлiнiң
табылмауы ерiксiз осылай дегiзедi.
    Алаңның мұз айдынға айналғанын, көз қарықтырған про-
жектор жарығының айқыш-ұйқыш жарқылдағанын, дулыға
киiп, қалқан ұстаған, күрегiн ойнақтатқан солдаттардың
«уралап» ұмтылғанын, таяқ, тас-кесекпен «қаруланған»
жастардың жазалаушыларға жанұшыра тойтарыс бергенiн
Нұртай көзiмен көрiп қана қоймай, ортасында жүрдi.
Екi-үш рет қоршауда қалып, оңбай таяқ жедi. Əйтеуiр
ширақтығының арқасыңда сытылып шықты. Сөйтiп, түннiң
бiр уақытында жатақханасына оралған.
                                                        313
    Арқа тұсы ауыра берген соң шешiнiп қараса, резiңке
сойыл тиген тұстары бiлеуленiп iсiп кетiптi. Пальтосы
жыртылған.
    Ертеңiңде түк болмағаңдай курткасын киiп институтқа
барған. Ректордың өзi бастап, күллi əкiмшiлiк есiктiң ау-
зында тұрды. Факультет деканы жанына топ кiсiнi ертiп,
студенттердi түгендедi. Бiрақ қашанғы қарауыл болсын, ау-
диториядан алыстасымен-ақ Нұртай ергiсi келгендердi ертiп
көшеге шыққан.
    Алаң құрсаулы қоршауда едi. Мұздай қаруланған
əскерилердiң ешкiмдi аяйтын түрi көрiнбейлi. «Менiң
Қазақстаным» əнiн шырқап, шерулетiп Фурманов
көшесiмен жоғары көтерiлiп келе жатқан олардың алдынан
шығып, бықпырт тигендей еттi. Таяққа жығылғаны – таяққа
жығылды. Қашып құтылғаңдары ұзап барып, қайыра бас
тоғыстырды. Қатарларын көбейтiп, тағы да алаңды бетке
алған.
    «Қазiр ойласам, бiздiң жасағанымыз көзсiз ерлiк екен, –
дейдi өткенге қиял кездiрген Нұртай. – Жолдастарымыздың
қан-жоса болып тепкiге түскенiне қарамай, отқа ұмтылған
көзсiз көбелекше алаңға қарай қайта-қайта жұлқыныппыз...»
    Сəтбаев даңғылының «Океан» дүкенi жақ бетiнде тұрған
автобусқа бiр жiгiт қарғып мiнiп, рулiне жармасып, алаңға
қарай айдай жөнелген сəтi қалай ұмытылар?.. Қолдарына
бiлеу темiр ұстаған «батырларыңа» да жан керек бiлем, қақ
жарылып, ығыса берiптi. Мiне, осы мезетгi пайдаланған
шерушiлердiң бiраз бөлiгi автобусты қалқалап алаңға өтiптi.
Ал, өтiп үлгермегендерi резiңке сойыл мен сапер күрегiнiң
соққысы астында қалмау үшiн табаны жерге тимей қашыпты.
Госпитальдың биiк қоршауынан қарғып түсiп, əйтеуiр аман
құтылғаңдардың бiрi Нұртай болатын.
    Арада айдан астам уақыт өткенде осының бəрi алдынан
шықты. МХК-ның тергеушiлерi құды қасында жүргендей
ой-ына салсын... Бəрiбiр ол саспады. Алаңға барғанын да,
елдiң ортасында сөйлегенiн де жасырмады. Себебi, сəл
бұлтарса болды – күдiк күшейiп, қылмысы қоюланып, қатты
қыспақтың астында қалатын едi. Мiне, осы жерде оны ба-
рынша салқын-қанды болуға үйреткен Ұлан ағайының ерек-
ше ықпалы болды.
    – Сөйлеген сөзiң, даусың жазылып қалған жоқ қой? –
дедi ол кiсi.
314
     – Бар айғақ – альбомдағы сурет қана болу керек, – дедi
Нұртай.
     – Еңдеше саспа. Өзiңдi жинақы ұста. Сөзiңнен шатаспа,
– дедi ұстазы. – Сен – факультеттегi белсеңдi студеттердiң
бiрiсiң. Топ старостасысың. Сондықтан да алаңда
басқаларға қатты шиеленiске бармайық деп тоқтау айтуға
қақың бар емес пе?..
     МХК-ның екi қызметкерi Нұртайды ақпан айының жи-
ырмасынан кейiн сабақ үстiнен алып кеттi. Соған дейiн ай
жарымдай уақыт асықпай зерттептi, үстiнен материал жи-
напты. Жора-жолдастарынан түсiнiк алған, деканаттың
анықтамасын да тiгiп қойыпты. Қайда туып-өскенiн де бiлiп
алған; əскердегi қызметi, институт қабырғасындағы тiрлiгiн
де жiпке тiзгендей жайып салып отыр. Екеуi көз тайдыр-
май қадалып ананы да, мынаны да сұрағанымен, сөзiнен
жаңылмады.
     «Жарайды, бүгiн боссың, Сабильянов жолдас», – дедi
өзiне майормын деп куəлiк көрсеткен шенi үлкенi.
     Желтоқсанның 20-сы күнi-ақ МХК қызметкерлерi
Халық шаруашылығы институты оқу корпусының екiншi
қабатынан оңаша бөлме алған-ды. Нұртайды күн сайын
демей-ақ қояйық, екi күннiң бiрiнде сонда шақырып алып
сұрамағаңдары қалма-ды. Оларды қызықтыратын нəрсе көп
едi.
     Институт ректоры Мамыровтың үстiнен де матери-
ал жинағылары келдi. Декаңдарының да өмiрбаянына
шұқшиды. Айналдырып келiп, альбомдарды алдына таста-
ды. «Мынаның iшiндегiлердiң қайсысын танисың?» дейдi.
«Бiз сенi ақ жүрек азамат деп бiлемiз, қол ұшыңды бер»
деп қиылады. Сөздерi iшi-бауырын елжiреткендей. Бiрақ,
бiреудiң Отан сатқан опасыздығын көрмесе, кiсi өлтiргенiне
куə болмаса, кiмге жала жапсын?..
      – Бiз саған сендiк, Сабильянов жолдас! Бүкiл құжатың
мына папкiде. Сен бiздiң алақанымыздасың. Үш жыл бойы
бақылаймыз. Берген жауабыңнан кiшкене ауытқудың шетi
шықса болды, iстi болдым дей бер. Бес жылға қамаласың, –
дедi соңғы рет жүздескенде шенi үлкенi шақшиып.
     – Ескерткендерiңiзге рақмет. Қылмысым анықталса,
қамаудан аман құтылатыныма өзiмнiң де күмəнiм бар, – дедi
Нұртай.
     Бəрiбiр Н. Сабильяновтың тергеуде жүрген күндерi
көлеңке түсiрмей кетпедi. Аты-жөнi Лениндiк стипендияға
                                                       315
ұсынылған тiзiмнен алынып тасталды... Суретi «Құрмет
тақтасынан» сыдырылды... Аудандық партия комитетiнiң
партияға өтуге берiлген анкетасы басқа бiреуге бұйырды...
Институтқа ұстаздыққа қалдырылғалы тұрған жерiңде
Жамбылға жiберiлсiн деген ұсыныс алдын кес-кестедi.
    – Жоқ, бұларыңыз қиянат! – деп қасарысты Нұртай. –
Менiң арым да, жаным да таза. Алматыда қалуым керек.
Астана қазақтарының санын бiр кiсiге болса да көбейтуiм
қажет...
    Осылайша ол Алматы электротехника заводына эконо-
мист болып орналасты. Жастығына қарамай, қызметтi қалай
атқарды десейшi! Бастықтары санасты. Ұжымның көңiлiнен
шықты. Мұның өзi азды-көптi көргендерiнен алған тағылым
жемiсi едi.
    – Кiшкене кезiмiзден елiңе еңбек ет, адал қызмет
қыл дегендi құлағымызға құйып өсiрдi. Ол уақыттың
мұғалiмдерiнiң қаңдай екенiн бiлесiз. Ал, əкем Салих –
Ленинградты қорғауға қатысқан қарт солдат. Анамыз
Қасенхан – тоғыз бала тəрбиелеген кiсi. Сол кiсiлер менiң ар
туыыңдай болып алдымда тұрды.
    Нұртайдың ауырлықты айналып өтпей, қашан да алдынғы
сапта жүруге ұмтылуы – үйдегi, түздегi тектi тəрбиенiң
ықпалы. 1979 жылы мектеп бiтiрiсiмен комсомол-жастар
бригадасына барып шопан болды. Одан қатарынан қалмай,
əкесi қан төккен жерде əскери қызметiн өтедi. Қайтып
оралған соң, өзi туып-өскен Семей жерiнiң Шыңқожа ауы-
лында құрылыс жұмысына араласты. Орыспен де, немiспен
де қимас дос болды. Аспаңдата əн салды. Мiне, осындай
жiгiттi алаңға шығып қойдың, ұлтшылсың деп соңына шам
алып түстi-ау, ə!..
    Не деген опасыз, құйтырқы дүние едi десейшi! Советтiк
Отаным деп арын да, жанын да аямаған Асқаровтай азамат-
тарын табанға таптаған қоғамның күнi батып бара жатқан
аянышты сəтi екен ғой, сөйтсек бұл. Бiрақ, ол кезде қайдан
бiлейiк оны...
    Алматыдағы Желтоқсан оқиғасы соның күллi Кеңестер
Одағындағы алғашқы көрiнiсi болыпты.
    Ал, алаңда айбынды сөз айтқан Нұртай – азамат екен.
Солай екендiгiн сiз де, бiз де бүгiн айқын ұқтық.
    Оны төрешi уақыт ұқтырды...
                                            «Арай» журналы,
                                              №6, 1996 жыл.
316
                                    Ерсайын ТӨЛЕУБАЙ,
                              Қазақстанның халық артисi.

             АДАСҚАН ЕЛДIҢ АРМАНЫ
    Не нəрсеге болса да уақыт төрешi десек те, сол уақыттың
өзi де төрелiктен бойын аулақ салатын кездерi болады екен.
Тарих айтар көп шындықтың ақырғы қонысы ақиқат болса,
сол ақиқаттың өзi де тек Алланың алды болар.
    Кейде шындық дегенiң түбi бiр айтылар деймiз. Ол қай
шындық? Кiмнiң шындығы? Менiкi ме, жоқ, сенiкi ме?
Бiздiкi ме, жоқ əлде олардiкi ме? Бұл тiрi жалғанда ақиқаттың
алдын көрмей кететiнiмiз де сол бiр бiтпес – дай, айғай-ұран,
дəлелдеу болар...
    Осы ойлардың орайына қарай айтпағымыз, кеше
ғана өткен 86-жылғы Желтоқсан көтерiлiсi «Ұлт-азаттық
көтерiлiсi» деуiмiздiң жауабына жауабымыз соңында.
Бұл өткен үш күн, үш түн ұлтымыз үшiн (бiреулер үшiн
де) тарихи болған жағдай. Тек дау айтпай саралап-сарап-
тап ақ-қарасын айырып баға берер уақыт жеткен болса,
соның бiр айғағы ретiнде аз да болса кəдеге жараса деген
ниетпен пiкiр айтып, көрген iске куə болған жайды айтуды
парыз деп бiлдiк. Сол кезде қызметiн театрда, жартылай
ҚазМУ-де боп екi ортада жүрген кезiмiз. 1986 жылы дəл
16-желтоқсан күнi түс ауа кешкiлiк №32 деген автобус жол
үстiнде бұзылып (қазiргi желтоқсан көшесiнiң бойында), со-
дан жаңа алаңдағы жаңадан ашылған кiтап дүкенiнен кiтап
ала кетейiн – деп жаяу тарттым. Бұл сол уақыттың кешкi
4-5-терi болар. Шамасы 100 шақты бiр қауым ылғи қазақтар
жиналған топ тұрды алаңда. Жас шамалары ересектеу жан-
дар. Тұстарынан өте берiп, өңдерiне көз салсам, маған бiр
«қаралы жиын» сияқты боп көрiндi. «Е, бiр қазақ өлген
екен, мынау соған бола жиналған жұрт-ау» деп онша елең
қылмай кете бардым. Кейiннен ой жiберсек бұл сол күнгi
таңертең сағат 10-да, Кремльден келген В.Разумовский де-
ген атқарушы хатшының пəрменiмен Димекеңдi орнынан
алған кездiң кешi екен.
    Бұл жерде ешқандай жастар болған емес. Жастардың
жиналып топ құрып алаңға бет алған кезi 17-желтоқсанның
таңы. Осы күнге дейiн көңiлiме күдiк əкелетiн топ сол (ағалар)
                                                          317
тобы. Қасапханадағы қой бастаған серкенiң сатқындығы
iспеттес болады да тұрады. Кiм бiлген?.. Бiрақта, əйтеуiр
бекер топ емес... «Оқиға» – деген атауды атасақ, сол атауға
лайық осы ғана сол күнгi. Ол күн бар болғаны осы бiр түкке
тұрмас бiр көрiнiстей боп өте шықты.
    Оқиға басы ертеңгi 17-желтоқсанның таңы болды. Тағы
сол алаң, тағы да өте шықтым автобуспен. Кешегi шоғыр
əжептəуiр топқа айналған. Сондайлық əкетiп бара жатқан
ештеңе жоқ. Əлгi əскер, милиция деген дəл сол уақытта
атымен жоқ. ҚазМУ-дегi шаруаларымды аяқтап түс ауа
қайта оралғанда таңертеңгi көрiнiс мүлдем басқадай си-
пат алған. Солдаттар емес тек милиция құралы мен екi жақ
қақтығысуды бастаған. Аналар қуып əлек, жастар жағы
ұрандап олар да милиция тобын қайта-қайта ысырады. Ретi
келген бiр сəтте белсендiлеу бiреуiнен жөн сұрадым. «Бұл
не айғай?» – деп. «Ой, аға, мен өзiм де онша бiлмеймiн,
күнде жатақханаға бiр-екi ересек адам келiп: «Намыс қайда,
елiмiзге аты-жөнi белгiсiз қайдағы бiр орысты отырғызыпты.
Кəзiр жариялылықтың кезеңi, алаңға келiңдер, митингi бо-
лады дедi. Содан митингi болады деп келсек, ешкiм жоқ. Ал
ана милициялар бiр-екi азаматымызды тұтқындап жiбермей
тұр. Содан, мiне, арты шатақ боп жатақханадағы бар
жiгiттер жиналып ақыр аяғы осы болды» дейдi. Мұндайда
не айтарыңды бiлмейдi екенсiң. Бар айтқаным: «Сендер
өздерiң пəлеге ұрынбай тұрғанда институттан бiр басшы
əкелiп, мəселенi сол арқылы шешiңдер» дедiм де кете бар-
дым. Шынында бұл оқиғаның арты саяси көрiнiс алады деп
дəл сол жерде ешкiм де ойламаған болар. Шындығында бар
саяси дайындық 17-нен 18-не қараған түнде болды. 18-күнi
таңертең театр басшысы Райымбек Сейтметов бəрiмiздi жи-
нап алып жиналыс өткiздi. Рекеңнiң айтқаны: Ана жақта
не боп жатыр, барғаның бар ма? – дедi Иə, мен болдым,
көрген-бiлгенiм осындай-осындай дедiм де қойдым. Содан
Рекең: «Байқаңдар, қолға түсiп олық жеп қалмаңдар. Бiздi
министрдiң орынбасары И.Попов жинап алып, ит терiмiздi
басымызға қаптады. Бұл иттiң иттiгiн бiлсекшi. «Мiне саған
ұлт, мiне саған қазақ!» – деп айтпағаны жоқ. Ал ана аты
белгiсiз сайланған орысты қалай сайлаған жоғарғы жақ?
Сайлағыш болса өз орыстарымыз да бар емес пе Қазақстанда.
Горбачевтiң мұнысы дұрыс болмады» – дедi де қойды. Дəл
318
сол сəтте басшың бұдан артық не айтсын. Ал ана көп бара
бермеңдер дегенi, дəл өзiм үшiн «бар» дегендей көрiндi. Сол
уақытта М.Горбачевтiң жариялылығын бəрiмiз де қолдап
жақсы көргенiмiз рас. Дегенмен мына қылығы ойымызға от
тастағандай болды. Бəрi жадымда, сол күнi ақша (аванс) ала-
тын кезiмiз. Бiраз жiгiттер жиналып, Димекеңнiң орнынан
түскенiн, оның орнына аты-жөнi белгiсiз бiреудiң келгенiн
əңгiме қылдық. Өткен жолы М. Горбачевтiң Ақмолада жина-
лыс өткiзiп, сонда Димекеңнiң жасын сыйламай, Алматыға
соқпай, жиналыс өткiзiп, қорлағанын сөз еттік. Қойшы со-
дан өзiм бастап:
    – Əй, жiгiттер, жүрiңдер не боп жатқанын өз көзiмiзбен
көрейiк, – дедiм. Жасырары жоқ, бiз үшiн бұл бiр қызық
қана сияқты болды. Дегенмен қанша жерден қызық болса да
намысқа тиетiн жағдай едi.
    Содан театрдан шығып дəл ЦУМ-ның алдына келгенде
Горький (Жiбек жолы) көшесiмен бiр топ қазақ жiгiттерi
ұзын темiр бос трубаны көтерiп алып, соны барабандатып,
əйтеуiр адам ұқпас бiрдеңелердi айтып шулап, ұрандатып
келе жатыр. Бiр қайран қалғаным, Лениннiң тiк қараған
сұсты əдемi портретiн ту қылып ұстап келе жатқаны болды.
(Осындай портрет тек алаңда жалғыз болды). Аң-таң боп
қарап тұрмыз. «Осы бiздiң қазақтар шынында қызық, мына-
сы несi-ей?» – деген болсашы, мынау не жабайылық – деп
өзара əңгiме қылып, топ жақындағанша қарап тұрдық. Бiз
сияқты ЦУМ-ға жиналған бiр қауым ел бəрi де қызықтап
тұр.
    Шынында, бұлардың мына қылығына намысымыз келiп
тұрғаны рас едi. Өйткенi қарап тұрғанның көбi орыстар. Əлгi
қалың топ дəл алдымызға кеп тоқтады. Өңкей жастар. Бiр
сəт тым-тырыс боп бiр-бiрiмiзге бетпе-бет қарап қалыппыз.
Содан орталарынан аққұба өңдi бiр жiгiт суырылып шығып,
ақырын басып кеп дəл алдымызға кеп тоқтады. Екi көзi жас-
қа толып, бəсең үнмен:
    – Ағалар-ау, қайдасыздар? Неге бiздi бастамайсыз-
дар. Бiздi мына күйде кiм бастайды. Ағалар-ау, – дедi де
көзiнен жасы моншақтап, булықты да қалды. Тағы да тым-
тырыс үнсiздiк. Тiптi сол сəтке бүкiл Алматыда тым-тырыс
тыныштық орнағандай болды мен үшiн. Бүгiнге шейiн сол
жiгiттiң сол көз жасы мəңгiлiк жауабы жоқ сұрақ болып,
                                                       319
көз алдымнан бiр кетсейшi... Осы сəтте дəл желке тұсымнан
орыстың екi əйелi: – Вот, дикари! Что они хотят вообще? –
дегенi. Құдай-ау, дəл сол сəтте не күйге түскенiмдi бiлмеймiн,
қалай жалт бұрылып салып жiбергенiмдi бiлмедiм. Осы ме-
зетте қалың отарға қасқыр шапқандай, қасымдағы театрдың
бар жiгiттерi, артқы топқа тұра ұмтылып, ұрып-соғудың
көкесi басталды да кеттi. Тiптi жаңағы колонна боп келген
жастардың өзi сасып қалды. Бiрақ та сол арада тез ес жиып,
өзiмiздi тоқтаттық. Қашқан ел ЦУМ-ға есiктi сындыра-мын-
дыра қойып кеттi. Қуған бiз жоқ. Тек əлгi қалың топтың ал-
дына қалай түскенiмiздi бiлмеймiз: – «Кеттiк алаңға!» – деп
Коммунистiк көшесiмен (Абылай хан) өрге тарттық. Сонда
болған театрдың жiгiттерi: Тұрсын Құралиев, Балтабай
Сейiтмамытов, Бақытжан Əлпейiсов, Бақтияр Қожықов,
Кеңес Нұрланов, Сəкен Рақышев, Тимур Мақажанов тағы
бiраз азаматтар (көбi есiмде жоқ).
    Бiздiң жасымыз ана жастарға қарағанда ересектеу болған
соң, қалың топқа қанат бiттi.
    Осы күнге шейiн кiм бастағанын, Шəмшi мен
Жұмекеннiң «Менiң елiм» əнi басталды да кеттi. Түгел сөзiн
бiлiп жатқан бiрi жоқ, тек қайырмасына келгенде ұрандатып
айтпай қалғаны жəне жоқ. Сол сəтте есiме түскенi Мұхаңның
(Əуезов) «Өлеңнiң мəйегi қайырмасында ғой» – деп тауып
айтқаны.
    Бұзақылықтың да түр-түрi болады ғой, сонда да есте
қалғаны. Ұшқыш формасын киген екi орыс азаматы көше
бойлап келе жатқан топты көрiп, өз-өзiнен қорыққандарынан
сол кездегi обкомның шынылы есiгiн шаға-маға қойып
кеткенi. Тiптi оларға ұмтылған жан болсашы. Тағы бiр
болған жəй, дəл «Балалар əлемi» магазинының алдында пи-
рожки сатып тұрған орыс əйелi қолындағы шанышқышын
шошаңдатып – «О, окаянные, сволочи!» – деп көше толы
келе жатқан бiзге (топқа) тұра ұмтылғаны. Əлгi жерде өзiмiз
бас боп құтқарып қалмағанда мына ашынған жастардың
тепкiсiнен о дүниелiк болатыны хақ едi. Жаман қатынына
дейiн билiк айтып, басыңда ойнағысы келедi. Бұған не
дерсiң? Бұл орыс астамшылығының əбден шегiне жеткен
бiр көрiнiсi едi.
    Сол жойқын күшпен тура Жазушылар одағының алдына
келдiк. Жiгiттерге айтып топты тоқтаттық. «Айналайын жа-
320
стар! Мынау ғимарат – Жазушылар одағының үйi. Кəне, бəрiң
бiрдей «Сəкен, Iлияс, Бейiмбет!» деп бiрдей ұрандаңдар»
– деп өзiмiз бастап, бiрнеше қайыра, жер күңiренте ұранға
бастық. Дəл сол сəтте «Сəкен, Iлияс, Бейiмбет» – деуiмiзге
бiр себеп болған жай, əлде тарихшылығымнан ба, жоқ əлде
сол кезеңде жариялылықтың ықпалы болды ма, əйтеуiр қалай
айтсақ та ұрандаттық. Көрген көзде жазық жоқ. Одақтың
екiншi қабатынан үлкендеу қазақ əйелi көз жасын тия ал-
май жылап тұрса, екiншi бiр жазушы ағатайым терезенi тарс
жапты. Үнсiздiк. Соден неде болса деп, «Олжас! Олжас!
Олжас!» – деп (хормен) тағы айғайға бастық. Ондағы ойы-
мыз бiр шықса ел алдына осы ағамыз шығар деген ой ғой. Дəл
сол кезде Олжастың Москвада болғанын кейiн ғана барып
бiлдiк. Бiрақ өз бiлуiмде Олжас болғанда шығатын сияқты.
Бiз одақ үйі алдында ұзақ тұрдық. Неге екенiн бiлмеймiн,
əйтеуiр көш бастар бiр ағаның сөзi керек болды.
    Бiр қарасақ, кiмнен хабар жеткенiн, алды-артымызды
«сиреналатқан» милиция машиналары қоршай бастады.
Сəл шегiнсек олардың бас салатын түрi бар. Бiр-екi жiгiт:
«Бiр пəлеге ұрынбай тұрғанда қайтайыққа басты». Сол кез-
де топқа қарасам, топтың бiразы қаланың балалары сияқты.
Сөзге жоқ. Бiрдеңе деп айтуға қазақшалары шамалы, айт-
пайын десе булығып жүр. «Қой, нар тəуекел! Жiгiттер
ендi шегiнсек өлгенiмiз. Арттарыңа қараңдаршы кiмнен
қорыққандаймыз» – дедiм. Шынында сол кезде артқы топтың
саны қосыла-қосыла мыңға жуықтаған. Ал милиция саны
болса азар болса төрт машинадай (автобус). «Ия, аруақ!» –
деп бiз де ұмтылдық, олар да жол ашып, көзден ғайып бол-
ды. Сондағы жiгiттердiң тұтанған өңдерi есiме түссе, осы
күнге шейiн көңiл алабұртып, көзiме жас оралады.
    Қайтпас-қайсар қазағым-ай!..
    Сол бетiмiзбен Абай көшесiне дейiн келiп, Мир
(Желтоқсан) көшесiне шығып тура алаңға кеп бiр-ақ
тоқтадық. Осы жерде бiр айта кетерiм, бiздiң Ленин портретiн
тiк ұстап келе жатқанымызды Радио комитетiндегi азамат-
тар түгелдей терезеден көрiп қарап тұрған. Кейiн өздерiнiң:
«Ойпыр-ай, Ерсайын, бiз сендердi бiрден таныдық. Не деген
жүрек сендерге бiткен! Қалай қорықпайсыңдар?» – дегенi
есте. Кейiн тергеу кезеңiнде бiздi сатпаған осы азаматтарға
деген алғысымыз шексiз.
                                                        321
    Əйтпесе «əне, солар» – десе беткенiмiз ғой. Олар: Таңат
Досбаев, Алтынбек Халықов, Тоқтарбек Қамшыбаев есiмдi
орталық радио қызметкерлерi едi. Сол сияқты театр басшы-
сы Райымбек Сейтметов ағамыз да бар iсiмiзден хабардар
боп отырып, сатқындыққа барған емес, тек қолдаумен бол-
ды. Мүмкiн ұлтжандылық деген осы болар. Бiле бiлгенге
бұл уақыт сатқындықтың бел алып, бедел көздейтiн кезi едi.
    Бiр қарасам, алаңның бiр шетiн ала машинаның үстiнде
Роза Бағланова апай қолында микрофон: – Балаларым! Мен
не көрмедiм. Мына iстерiң дұрыс емес. Тараңдар, ұят болады
– деп сөйлей бастап едi, топ ортасынан ашынған бiреу: – Оу,
апа! Бiзге үгiтiңнiң қажетi жоқ. Одан да бiзбен бiргемiсiң,
жоқ па? – деп айғайлап едi. Роза апай: – Өй, айналайындар-
ай, əрине мен сендермен бiргемiн, бiргемiн дегенi. Сол
кезде бүкiл жастар тобы: – О, апамыз бiзбен бiрге, кеттiк
алаңға – деп, алаңдағы мiнбеге қарай ұмтылды. Ендi бiр
сонау шетте Досхан Жолжақсынов топ құрып, сөз сөйлеп
жатты. Бұл жерде байқағанымыз жиналған жастар тобының
iздегенi «көш бастар» ел ағаларының сөзi едi. Өкiнiшке
орай ондай дуалы ауызды сөз иелерi болмады. Егерде дəл
сол сəтте ұйымдастырушы топ құрылып, араларымыздан
басшы сайланып, үкiметпен екi арада келiссөз басталғанда
əңгiме мүлдем басқаша сипат алар едi. Бiрақта, олай болған
күннiң өзiнде ондай саяси мəмiлеге жiбермейтiн де күш бар
едi. Ол уақыттың заманы басқа едi ғой. Сол кезде есiмде
қалғаны (қоғамымыздың белгiлi қайраткерi) ағамыз: «Бекер
арандайсыңдар-ау. Жоғарыда тақ таласы жүрiп жатыр.
Сендердiң мына ереуiлдерiң бiреудiң ұпайын түгендеп жа-
тыр. Не бiлгендерiң бар?.. Байқаңдар» – деп, ауыр күрсiнiп
толғанған едi. Уақыт солай едi... Соның дəлелi, трибуна
жақтан бiр-екi ағаларымыз: – Əй, көп шуламай, араларыңнан
бiр-екi делегат жiберсеңдершi, сөйлесейiк, – дедi. Жиналып,
мəмiлеге келместен, ана бiр шеттен қасына бiр-екi адам-
ды алып Тимур Мақажанов (театр актерi) iшке қарай өтiп
кеттi. Одан бiлгенiмiз, Колбинмен екi арада мардымсыз
түрде əңгiме болса керек. Колбин əңгiме əлпетiн саясилан-
дырмай Тимурмен грузинше əзiлдеп сөйлесiп, Грузияда
билiк құрғанын,ҺҺ тағы сол сияқты құрғақ əңгiмелермен
шығарып салған. Басында айтқандай «ұйымдастырушы»
топ құрылғанда мүмкiн əңгiмемiз басқадай болар ма едi.
322
Үкiмет өз құрығының ұзындығын тағы бiр дəлелдедi. Бiр
жылдай уақыттан соң театр боп Москваға барғанымызда
тура аэропорттың басында сол Тимурды КГБ өкiлдерi трап-
тан күтiп алды. Жəне əрi қарайғы қызметiмiзде арамызға
кiсi салғаны есiмде. Сол кеде Д.Рыбаковтың «Дети арба-
та» деген кiтабы шығып, қолға тимей жүрген кезi едi. Сол
жақтан қосылған сол орыс қызы арқылы, сол кiтапты екi
күннiң iшiнде Тимур екеуiмiз оқып шықтық. Жаңағы орыс
қызы сол кiтап арқылы неше түрлi əңгiмеге тартумен бол-
ды. Бəрiн сезсек те iштей тынумен болдық. Сақ болмасаң
өте қауiптi кез едi. Сол кезде «арандатушы» деген қауесеттiң
гулегенi осы бiр жағдайға байланысты едi. Көбiне соққының
көбiрек болған тұсы Фурманов көшесi болды. Милиция
тобы ойға қуады, Абай көшесiне дейiн, сол тұсқа келген соң
бiз қуамыз өрге қарай. Аяқ асты толған милицияның бас
киiмдерi. Тепкiнiң салмағы екi жақта бiрдей болды. Талай
милицияның адамдарын аяқ астынан өзiмiз арашалап алдық.
Ашынған жастарды өзiмiз тоқтатпасақ, тура өлтiретiнi
ақиқат едi. Өз қазағың шырылдағанда жаның ашымай тағы
да тұра алмайсың. Бiр кезде Фурманов бойындағы құрылыс
техникумының тұсында төрт қызды бiр топ милиция сол-
даттармен қосылып тепкiнiң астына алды. Бұл кезде бiздiң
қашып келе жатқан бетiмiз едi, ана жан айғайды естiгенде,
жойқын күшпен қайта ұмтылып, бағанағы бағанағы ма,
соққының көкесiн ендi бiз көрсеттiк. Қуа жүрiп алаңға
қайта жиналдық. Келген бетте өрт сөндiретiн машинаның
төртеуi тұра ұмтылды. Əбден ыза буған жастар қойсын ба,
машинаның шоферлерiн лақтырып тастап, рульге өздерi
мiнiп алып зырылдатсын. Ендi тоқтатпасақ өзiмiздi-өзiмiз
таптайтын түрiмiз бар. Сасқанымнан машинаны тоқтатып,
ана жiгiттi түсiрiп кiлтiн лақтырып жiбердiм. Ендi бiреуi ба-
рып сол кезде судың шлангiсiн ағытты. Жер дүниенi су алды
да кеттi. Сол мезетте арт жақтан ГАИ-дiң машинасы жалынға
оранды. Мiне, осы мезеттен бастап олар қууды тоқтатып,
жоғарғы ақ үй жақта тек шеп құрып тұрумен болды. Есiмде
қалғаны бұл тұста көбiне СХИ-дiң жiгiттерi басым болып,
ерекше қимыл танытты. Осындай аласапыранда күннiң
суықтығы да бiлiнбедi. Тек ең ауыры бел шыдамайды екен.
Қайта-қайта жүрелеп отырумен болдық. Содан Желтоқсан
жағына келсем бағанағы алып келген Ленин портретiнiң
                                                         323
дал-дұлы шыққан. Iшiм удай ашыды. Лениннiң «Əр ұлт өзiн-
өзi билесiн» – деген сөзiне қанаттанып келiп едiк, ендi оның
өзi, мiне, мынандай жағдайға ұшырады. Бар үмiт үзiлгендей
болды. «Бүйткен үкiметiңнiң...» – деп iштей бiр сыбадым
да, кешкi жұмысқа театрға қайттым. Сол күнi кешке театрда
«Ақан серi» спектеклi боп, соңынан «Жұлдыз» ресторанын-
да Мəкiл Құланбаев ағамыздың торқалы тойы өттi. Тек аты.
Соңынан Асқар Тоқпанов ағамызды бiр көше бойы үйiне
шығарып салдым. Сол кездегi Асекең жайлы əңгiме ол өз
алдына.
    Үгiтiмiзге ел ермеген соң Бақытжан Əлпейiсов екеуiмiз
алаңға қайта келдiк. Бұл 18-күнгi кешкi 11-12-дiң кезi. Алаң
тазартылған, тек лек-лек боп кетiп жатқан əскери жасақтар.
Бақытжан екеуiмiз өзара тез келiсе қойдық, ана ұзын үйде
апамыз қатты ауырып жатыр едi, соған келе жатырмыз – де-
гендей сылтау едi.
    Бiр уақытта орыс офицерi бастаған жасақ қасымыздан
өте берiп, екеумiзге естiрте «Молодцы ребята!» дегенi. Бұл
сөз осы күнге шейiн жұмбақ. Неге бұлай дедi? Мүмкiн,
ол офицердiң көзi көк, өзi сары болғанмен ұлты басқа ма,
жоқ əлде оның да осы қоғамнан көрген теперiшi көп бол-
ды ма? Жауапсыз сұрақ. Сол түнi алаңнан қайтқан ең соңғы
қазақ Бақытжан екеуiмiз болдық. Əйтеуiр бiр құдайдың
сақтағанынан қолға түсiп құрықталмадық. Кейiн қолға
түскен басқа азаматтардың «сот процесi» басталғанда ғана
барып, бойымызды үрей билей бастады. Əсiресе өзiм көрген
сотта аласа бойлы қазақ сотының «орысша сөйлеңдер,
оңбағандар» – деп қалшылдағаны, осы күнге шейiн мысыңды
басып, жiгерiңдi құм қылып, бас көтертпестей күй кештiредi
екен.
    Амал жоқ, тек булыққан кектi үнiңе ғана ес берiп
есеңгiреумен болады екенсiң.
    Ертеңiнде Сабира апама (Майқанова) барып бар көрген-
бiлгенiмдi айтып, сонау 1937 жылы да қазақтан елдi сатқан
өкiмет адамдарының болғанын айтып зарлайын. Сонда
Сабира апай: «Ей, балам-ай, сол 37 жылдары күйеуiмнiң
арқасында (жолдасы Əбдiғаным нарком қызметкерi болған)
өкiмет адамдарымен аралас-құралас жүрдiк. Талайы өкiмет
қызметiнде болса да iштен тынып, айтарларын айта алмай,
айтқаны атылып кете барды. Сендер не бiлесiңдер? Тарихы
324
шатасқан елдi одан сайын шатастырып, жариялылықтың за-
маны» – деп, тағы бiр орға құлайсыңдар-ай. Тарихы құрғыр
бiр қайталанды десеңшi. Тек ақырын берсiн құдайым», –
деген сөзiне бүгiнгi күннiң өзiнде қандай жауап айтуға бо-
лады? Болмаса келер жылы Москваға барғанымызда орыс
профессорының: «Бұл мен үшiн кiшiгiрiм революция.
Қазақтардың бұл iсiн бар əлем естiдi. Əлем алдында үкiметке
ұят. Менiң бiлетiнiм, адамның жеке басын қорлау қашан да
қауiптi» – деген сөзi бүгiнде өз бағасын алғандай.
    Тiптi бертiн (1992 ж. май айында) гастрольдiк са-
пармен барған кезiмiз. «Көктерек» ауылындағы Қайрат
Рысқұлбеков бауырымыздың үйiне бас сұғып, құран оқиық
десек, сондағы əлдекiмнiң, «Е, ол үйге несiне барасыздар,
қолдан жасалған герой ғой» – деген сөзiне не деуге бола-
ды? Солай десе де, болмай бардық. Аула iшiнде Қайраттың
əкесi Ноғайбай ақсақал қарсы алды. Анасы Дəметкенге ба-
лаларына құран оқып, қолдарына ақша ұстаттық. Одан басқа
не амал? «Ерсайын, Семейден болсаң ел-жұртыңа сəлем айт,
Қайратымның басын көтерiп ескерткiш орнатып, бiр көшеге
атын бердi. Мың да бiр рахмет. Ал, əзiрше өз елiм ескерiп,
ерiм деп отырған жоқ. Өлместiң күнi. Қайратым отымның
басында туып, Отанының ұланына айналғанына тəубə
деймiн дедi. Қожа Ахмет бабамыз: «Көрiм тастай қараңғы,
иманым ғой шырақ боп жанатын» деген екен. Сол сияқты
Қайрат бауырым иманың шырақ болсын деп, көп отыр-
май қош айтысып, кете бардық. Сол кезеңде де, бүгiнде де
сол бiр сұрақ: Алаңға не үшiн бардық? Дəл «тəуелсiздiк»
үшiн ғана десек жалаң болар. Əсiресе жастар ашынғаннан
барды. Оның ең басты себептерi. Үйсiз-күйсiз өмiр кешiп,
əсiресе қолдан жасалған (тек қазақтар үшiн) «прописка» де-
ген қорғанның қорлығына шыдамау. Қайда да жұмыс iздеп
барсаң, тек қара жұмыс. Жұмыс болғанда да ең ақысы аз
қара жұмыс. «Құрылыс» қана (дипломың болса да). Одан
қалса көше сыпыру. Тiптi ерегессе, ол да жоқ. Оқуға түсу
болса азаптың азабына айналды. Ауылға қайтсаң өкiмет
малдың соңына салды. Барар жердiң бəрi тығырыққа ай-
налды. Қалаға келiп орысша бiлмеген жастардың қорлығы
өз алдына. Дегенмен осындай шешiмiн таппаған мəселелер
бүгiнде де актуальды. Тек айырмашылығы ол кезде ұлттық
теңсiздiк едi. Ал бүгiнде өз билiгiмiз өзiмiзде болғанмен
                                                       325
осы айтқан мəселелер түбегейлi шешiлдi деп айта аламыз
ба? Жоқ. Сондықтан ойланар мəселелер əлi де алда. Тек
үкiмет ендiгi жерде өз ұлтын өзi алдамасын. Қоғамдағы жеке
бастың теңсiздiгi қашанда қауiптi. Мəселе кiм билегенде
емес. Осыншама азаптансақ та, «жариялылық» деп зарлап
жүрiп, байқаса да, байқамаса да тəуелсiздiкке жол ашқан
М.С.Горбачевқа рахмет айтып, ретi келсе Боралдай жақтан,
ауыл сыртынан болса да, көше атын беру керек. Не де болса
құланның қасынуына, мергеннiң басуы дөп келдi.
    Толыққанды «тəуелсiздiк» ұғымының ащы запыраны
əлi де талай жауабы қиын сор-соқпаққа жетелей бередi.
Дегенмен Ел тəуелсiздiгiне тəуба дейiк.
    Сол бiр аласапыранға баға берсек, ол Желтоқсан Ұлт-
азаттық көтерiлiсiнiң сонау тарих қойнауынан рухы оянып,
кешегi Кенесары, одан бертiн 37-нiң құрбаны болған рухтың,
50 жылдан соң атқан таңының рухы билеп, аманат еткен ел
ерлерiнiң арманы едi. Рух оянды, рух биледi! Ұрпақ орын-
дады. Ұлт-азаттық көтерiлiсiнiң анықтамасы дау айтпастай
дəлелдендi. Ұлт – қазақ, азаттық – арман, көтерiлiс – ақиқат!
Бүгiнде мемлекетiмiздiң елдiгi, ұлттық тəуелсiздiгiмiздiң
ақиқаттығы рас болса, онда кешегi желтоқсан – ұлт-азаттық
көтерiлiсi де соның баянды көрiнiсi. Өз тарихымызды
өзiмiз қорламайық. Көбiмiздi мойындатпай тұрған күш –
iштарлық. Мен неге болмадым? Мен неге бастамадым? Мен
неге?.. неге?.. неге?.. – деген кертартпа кесiр ойлар. Əйтпесе
үйде отырып алаңға бармаса да iштей қынжылып, күйiкке
күйген Сабира апай (Майқанова), алаңдағы Роза апамның
(Бағланова) үкiмет атынан трибунаға шығып тұрса да, «мен
сендермен бiргемiн, қашанда» – деген бiр ауыз көңiл-күйiне
бола ендiгi жерде сын айтсақ, ол бiздiң бiлiмсiз мiнiмiз бол-
май ма?
    Сол кезде тек бiр сəттiң өзiнде алаңда 15-20 мыңдай
халық болса, ол үш күннiң iшiнде 70-80 мыңдай көлемде
көрiнiс бердi. Яғни бəрiмiз де болдық, əрқайсымыз қолдан
келгенше үлес қостық. Соған бола ендiгi жерде атақ-
даңқ пен атаққа, болмаса таққа бола талассақ ендiгi жер-
де елдiгiмiзге сын. Бүгiнде талай елдер тəуелсiздiкке қол
жеткiзе алмай, тарихына тұғыр болар айтулы күндерiн айта
алмай отырғанда, барымызды бағалай алмай, жақ-жақ боп
жарысқа түсiп жүрген бiздiң алауыздығымызға жол бол-
326
сын. Өткен тарихтың қай-қайсысына да көз салсаң осындай
екi-үш күндiк аласапыранның айналасында тарих тiзгiнi
күтпеген жағдайда басқадай бағыт алып, ел еркiндiгi ел
күтпеген жағдайда басқаша шешiмiн тауып отырған.
    Бұл да ойланар жай.
    Қашанда өткен тарихтың артынан ой қозғап айтпасыңды
айттыратын мынандай бiр қанатты сөз бар: Революцияны
ойлап табатындар – данышпандар, iске асыратындар – фа-
наттар, қызығын көретiндер – оңбағандар!
    Мiне, бiздiң де айтпағымыз осындай ойлардың
қалтарысында халықтың қалыс қалмауы. «Мен де болған-
мын» деп, арзан атақтың ар жағынан ар төгiп, «айтарым
бар» – деп айтысқа айналдырмайық. Тəуелсiздiктiң күресi
даудың жолы емес, ел болар елдiң намысы.
    Халық боп қалыптасу бiр басқа да, ұлт боп ұйысу бiр
басқа. Бiз қазақ халқы баяғыдан халық боп қалыптасқан
ұлтпыз. Тек ендiгi мақсат-мүддемiз: Ұлт боп берiк ұйысу
ғана. Ендiгi жерде неге болса да имандылық танытып, сол
үшiн қай-қайсымыз да ұйытқы болуға атсалысайық.


                                Жасарал ҚУАНЫШƏЛI
   Желтоқсан ескертедi:
       ЖАУ ЖОҚ ДЕМЕ – ЖАР АСТЫНДА,
      БӨРI ЖОҚ ДЕМЕ – БӨРIК АСТЫНДА
                        Əлқиса
    Бiрде танысымның машинасымен келе жатып,
жолдасыммен əңгiме арасында радиоқабылдағышта
Желтоқсанға қатысты жүрiп жатқан хабарға самарқау
ғана құлақ түрiп отырғанмын. Он бiр жыл iшiнде та-
лай рет айтылып, əбден таптаурын болған ой-пiкiрлер:
«Мəскеудiң Қазақстанмен санаспай, басшылыққа өз ада-
мын жiбергенi... Назарбаевқа дейiн кеңестiк Қазақстанды
басқарған ондаған бiрiншi хатшының тек екеуi ғана қазақ
болғаны... Ғасырлар бойы қазақ халқының отаршылдық
езгiде болып, өзiн өзi басқара алмауы... Бiрте-бiрте
жинақталған ашу-ыза бұрқ етiп, ұлттық сананы оя-
туы...»
                                                   327
    Бəрi дұрыс, алайда мəселенiң бетiн ғана қалқыған
хрестоматиялық деңгей. Көңiл толмайды...
    Сөйтiп отырғанда, хабарды жүргiзушi журналистiң:
«Желтоқсан оқиғасын тереңiнен қозғап айтқан
əңгiмеңiзге көп рахмет!» – демесi бар ма! Сол-ақ екен,
көкейiмде əлдебiр наразылық оты лап етiп, тiптi екi
бетiм дуылдай ала жөнелдi. Iшiмнен: «О, тоба, қайдағы
тереңiнен, қайдағы тереңiнен!» – деп түңiле қайталап
отырғанымды сəлден кейiн ғана аңғардым...
    Содан маза болмады. Жатсам-тұрсам демей-ақ
қояйын, бiрақ бiрнеше күн бойы осы сөздер («Қайдағы
тереңiнен!») əлсiн-əлсiн ойыма оралып, көкейiмдi
тескiлей бердi. Ақыр аяғы шыдамадым. Оқиға жөнiнде
тек атаулы күн тұсында ғана əңгiмелеп, өзге уақытта
ауыз ашпау – мiндет емес шығар деген оймен қолыма
қалам алдым.
                      Бастан өткен
    1987 жылдың қаңтар айы болса керек. Ол кезде Абай
атындағы ҚазПИ-де оқытушымын. Бiр күнi институт парт-
комына шақырды. Барсам, ректорат, партком, кəсiподақ
комитетiнiң басшы-қосшы өкiлдерi арасында ə дегеннен-ақ
кiм екендерi жазбай танылатын екi бейтаныс пен қарасұр өңдi
дембелше милиция майоры күтiп отыр екен. Алдарындағы
стол үстiнде неше түрлi фотосуреттер шашырай жайылып
жатыр. Желтоқсан оқиғасына байланысты «мыстан аулау»
науқаны қызып тұрған шақ, iшiм қылп ете қалды!
    Майор аты-жөнiмдi, қызметiмдi сұрады. Айттым.
Асықпай бiр фотосуреттi алып, маған қадала қарап сəл
тұрды да, қолыма ұстатты. Брежнев алаңы, иiн тiрескен жа-
стар, орта тұсында – өзiм! Фотосурет сəл бұлдырлау шыққан,
бiрақ бет əлпетiм, мұртым айқын көрiнiп тұр.
    Майордың сұқ саусағы суретiмдi нұқып қалды: «Мынау
сiз бе?» Қорғаныс рефлексiм iске қосылса керек, ойланба-
стан: «Жоқ, маған ұқсас бiреу шығар», – деппiн. Ал өзiм ой-
лап тұрмын: менi мына тұрған институт өкiлдерiнiң қайсысы
көрсеттi екен? Осы кезде оң жағымда тұрған кəсiподақ
комитетiнiң төрағасы Г.Селютин: «Сен мұрт қойып жүретiн
едiң ғой», – деп, зымияндана күлдi. Зығырданым қайнап
кеттi. Сөйтсе де, сабыр сақтауға тырысып бақтым: «Рас,
328
мұрт қоятынмын. Алайда мен оны 17 желтоқсанға дейiн
қырып тастағанмын». Майор фотосуреттi қайтып алды да,
тағы да бiрнеше секунд маған тесiле қарап тұрып, келте
қайырды: «Бара бер».
    Шынын айтсам, сол тексерiстен кейiн құпия қызмет
адамдары не себептен маған қайырыла соқпай, жайы-
ма қалдырғанына күнi бүгiнге дейiн қайран қаламын.
Əйтпегенде, менiң одан былайғы тағдырым қандай болар
едi? Оны бiр Алланың өзi ғана бiледi...
    Иə, Желтоқсанның iшке бүккен iрiлi-ұсақты жұмбақтары
аз емес. Əр жұмбақтың ар жағында – сан қилы тағдырлар.
Жеке адам тағдыры, ел тағдыры, жер тағдыры...
                 Ақиқат, қайдасың?..
    Өткен он бiр жыл iшiнде маған Желтоқсан жұмбақтарын
зарттеп, шешу бағытында жүргiзiлген бiрқатар iс-əрекет,
шаралардың басы-қасында болуға тура келдi. Соның iшiнде
ауқымы мен маңызы жағынан айрықша атап өтуге лайық екi
жұмысқа қысқаша тоқталып өтейiн.
    1. 1992 жылы Қазақстанның азаматтық «Азат» қозғалы-
сы өзiнiң II съезiнде Конституциялық сотқа Желтоқсан
оқиғасына қатысты бұрынғы КСРО жəне Қазақ КСР өкiмет
орындары мен лауазым иелерiнiң жауапкершiлiгi хақында
iс қозғату туралы шешiм қабылдап, талап қоюшылар
тобының жетекшiсi ретiнде менi тағайындады (ол кезде
мен қозғалыс төрағасының бiрiншi орынбасары болатын-
мын). Бiрнеше ай бойы үлкен қиындықтармен жүргiзiлген
дайындық нəтижесiнде (өздерiне «тықыр таянғанын» сез-
ген нақты өкiмет орындары мен лауазым иелерiнiң бұл iске
өршеленген қарсылығы – өз алдына бөлек əңгiме тақырыбы)
сот процесi 1993 жылдың қаңтар айында ашылды. Содан
неше түрлi құйтырқы кедергiлер мен тосқауылдарға толы
зерттеу-тексеру сот жұмыстары тура екi жылға созылып,
қалың-қалың он екi томнан тұратын орасан зор материал
жинақталды. 1995 жылдың қаңтар айында парламент делега-
циясы құрамында Брюссель сапарынан оралсам, еш ақылға
сыймайтын сылтаумен сот процесiнiң тоқтатылғаны туралы
«жаңалық» күтiп тұр екен. Сөйтiп, құпияға толы Желтоқсан
«қазанының» ендi-ендi ашыла бастаған қақпағы қайтадан
тарс жабылды.
                                                    329
    2. 1994 жылдың наурыз айында мен депутаттыққа сайла-
нып, көп ұзамай жаңа парламенттiң адам құқығы жөнiндегi
төменгi комитет төрағасы ретiнде бұрынғы Жоғарғы Кеңес
Президиумының Желтоқсан оқиғасы бойынша белгiлi
комиссиясының орта жолдан тастап кеткен жұмысын
аяғына дейiн жеткiзу мақсатымен ендi Президиумның емес,
тiкелей Жоғарғы Кеңестiң өз комиссиясын құру мəселесiн
күн тəртiбiне ұсындым.
    Сол-ақ екен, тағы да өршеленген қарсылық басталып
кеттi. Бiр қызығы – комиссия құру iсiн көптеген қазақ емес
депутаттар қолдап жатқанда, бiрқатар өз қандастарымыз ба-
рынша қыңырайып, қырсығып бақты.
    Парламент iшiнде болған бұл күрес тура бiр жарым айға
созылып, оны сырттан 45 күн бойы саяси аштыққа отырған
(Қазақстан тарихында болмаған оқиға!) «Желтоқсан»
қоғамдық комитетiнiң бiр топ мүшесi қолдап, ақыры
жеңiспен аяқталды. Мен комиссияның жауапты хатшы-
сы болып сайландым. Əттең, бiздiң бұл iсiмiз де жоғарыда
аталған сот процесiнiң аяғын құшты: комиссия жұмысы
ендi қыза бастағанда, парламент Конституциялық Соттың
шешiмiмен заңсыз таратылды да, онымен бiрге комиссия да
жойылып кеттi!
    Мəселенiң мəнiсiне келсек...
    Желтоқсан оқиғасының негiзгi себебi қандай? Ол
стихиялы түрде болды ма, əлде ұйымдастырылды ма?
Соңғысы болса, ұйымдастырушылар кiмдер? Олар алда-
рына қандай мақсат қойды? Оқиға кезiнде шын мəнiнде
қанша адам қаза болды? Бұл үшiн нақты кiмдер кiнəлi? Олар
жауапкершiлiкке тартылуға тиiс пе, емес пе? Тиiс болса,
оларды қандай сот орны қандай жауапкершiлiкке тартуы ке-
рек? Оқиға кезiнде жəне одан кейiн қаза болғандарға, жарақат
алғандарға, денсаулығынан айырылып, ауру, мүгедек болып
қалғандарға, оқудан, жұмыстан шығарылып, басқа да қуғын-
сүргiн, қудалау көргендерге, жазықсыз сотталғандарға жəне
т.б. мемлекет тарапынан өтемақы (компенсация) төленiп,
əлеуметтiк көмек көрсетiлуге тиiс пе, жоқ па? Тиiс болса,
қандай заңмен, тəртiппен, мөлшермен?..
    Бəлкiм, бүгiнгiдей əркiм өз басымен əлек болып кет-
кен аумалы-төкпелi, аласапыран заманда, Желтоқсан
оқиғасының о бастағы өткiрлiгi бəсеңдеп, шынайы маңызы
көмескiлене бастаған кезеңде бұл сауалдар, былайғы
330
уақытты айтпағанда, тiптi осындай атаулы сəттiң өзiнде
тап осы қалпында жалпы көпшiлiктi мазалай да бермейтiн
шығар. «Сезiктi секiредi» дегендей, бұл мəселе көтерiлсе
болды, кiрпiдей жиырыла қалатын айыпты топ өкiлдерi
ғана емес, жан тыныштығынан өзгенi керек қылмайтын
тоғышарлар да: «Болары болды, бояуы сiндi, мұны қазбалай
бергеннен не пайда?» – деп, көсемси қалуы да əбден мүмкiн.
    Ендеше бiз неге Желтоқсан оқиғасын қайта-қайта
«қазбалап» жүрмiз? Бiреулерден кек алу үшiн бе? Ерiккеннен
бе? Əлде «саяси ұпай жинау» мақсатында ма?
    Жоқ, əрине. Өз басым Желтоқсан оқиғасының себеп-
салдарын айқындап, ол туралы өтiрiк пен шынның, ақиқат
пен аңыздың арасын қолдан келгенше ажыратып алу, ең
алдымен, өткеннен сабақ алу үшiн, со кезде орын алған
қылмыс пен қатеге ендiгəрi жол берiлмеуi үшiн, мұндай
қасiреттiң келешекте қайталанбауы үшiн, бiздiң тарихи
жадымыздың тағы да əлдебiр жалған идеология шылауына
түсiп, бұрмаланып кетпеуi үшiн ауадай қажет деп бiлемiн.

                  Себептер мен салдар
    Қандай да болсын күрделi тарихи оқиға бiр сəтте пайда
болған бiр ғана себептен емес, ұзақ уақыт ағымында бiрiне
бiрi жалғаса келе бiрте-бiрте қордаланған, күрделенген
əлденеше себептерден нəр алып, пiсiп-жетiлiп, туындап
жатады. Жəне де сол себептердiң бəрi емес, тек бiреуi ғана
оқиғаның нақты туындауына шешушi əсер етедi, негiзгi се-
беп рөлiн атқарады. Жəне бiр қызығы, кейде (тiптi көбiнесе)
негiзгi себеп қосалқы себептердiң көлеңкесiнде көрiнбей
қалуы, ал, соңғылары көзге бадырайып көрiнiп тұруы,
сөйтiп, негiзгi себеп ретiнде қате қабылдануы ықтимал. Ол-
ол ма, тарихта себептiң салдары себеп ретiнде қабылданатын
жағдайлар да кездеседi.
    Менiңше, Желтоқсан оқиғасына байланысты қалыптас-
қан (немесе қалыптастырылған) қазiргi көзқарастарда осын-
дай жағдаяттар салқыны анық байқалады.
    Мəселенi айқындап алу үшiн тым əрiге бармай-ақ, тап
сол кезде орын алған қоғамдық-саяси хал-ахуалды жады-
мызда жаңғыртып көрелiкшi.
    1985 жылдың сəуiр айында өткен СОКП ОК-нiң Пленумы
«социалистiк қоғамды демократиялық бағытта қайта құру»
                                                       331
жөнiнде бүкiл əлемге жар салып, «тоқырау заманына»
нүкте қойғандай сыңай танытты. Империя көлемiнде түрлi
реформалық өзгерiстер де бой көрсете бастағандай болды.
Осылайша жылжып өткен уақыт ағымы 1986 жылдың аяқ
шенiне «аман-есен» жете бергенде... Қазақстанда Желтоқсан
оқиғасы бұрқ ете түстi.
    Жетпiс жыл iшiнде «ұлт мəселесi түбегейлi һəм
бұлтарыссыз шешiлуi арқасында адамдардың жаңа тари-
хи қауымы – Кеңес халқы қалыптасып, ол халық өзiнiң
баршаға ортақ ұлы социалистiк отанында, тату-тəттi
интерұлттық отбасында тұрып жатқан» жағдайда бұл,
əрине, тек «аға халыққа» ғана емес, «бұратаналардың»
да көбiсiне ашық аспанда кенет күн күркiреп, найзағай
ойнағаннан бетер үрейлi əсер еттi («ұлтшылдарды» айыптап
шыға келген «қазақ зиялыларын» еске түсiрiңiз). Сонымен
қатар Желтоқсан оқиғасы Мəскеудiң халықаралық аренада
қалыптаса бастаған «демократиялық» пердесiн əп-сəтте сы-
пырып тастап, оның астындағы сол баяғы ұлыдержавалық-
империялық бет-бейнесiн айдай əлемге əшкере еттi.
    Бұқаралық санада (массовое сознание) бұл оқиғаның
негiзгi себебi – республика жұртшылығы бұрыннан жақсы
бiлетiн жəне сыйлайтын Д.А.Қонаевтың орнына Кремльдiң
бiрiншi басшы етiп Қазақстанға еш қатысы жоқ Колбин
деген əлдекiмдi сырттан тағайындай салуы деген ұғым
қалыптасты. Бұқаралық сананың көзге көрiнiп тұрған
(көрсетiлген) фактiнi ғана нысанаға алып, оны мəселенiң
өзегi ретiнде қабылдауы – қалыпты құбылыс, өйткенi
мұзтаудың ұшар басы арқылы оны тұтас елестету қандай
қиын болса, көпшiлiктiң күрделi қоғамдық-саяси фактiнiң
ар жағында жатқан терең тамырларды көрiп-бiлмек түгiл,
елестетуi одан да қиын. Əсiресе бұл тамырлардың қалың
жұртшылықтан сенiмдi жасырынған жоғары кабинеттер мен
биiк креслолар «тереңдерiне» кетiп жататынын ескерсек...
                Желтоқсан тамырлары
   Олар Қазақстан басшысын ауыстыруда емес (бұл –
себептiң салдары, бейнелей айтқанда – жер бетiне шыққан
мəйек), Кремль кабинеттерiнде, империя басшыларының
қазақ жерiне қатысты əрiден келе жатқан құйтырқы, зымиян
һəм арамза отаршылдық саясатында жатыр.
332
    Тарихқа сəл терендей үңiлер болсақ, бұл саясаттың
бадырайған iздерi Ресей-Қазақстан (метрополия-отар) қа-
рым-қатынастарының өн бойында ХҮI ғасырдан берi қарай
сайрап жатыр. Патшалық Ресейдiң «жер мен халық жи-
нау» («собирание земель и народов» – осы сөз тiркестрiнiң
өзiнде қаншалықты құбыжық мағына жатыр десеңiзшi!)
басқыншылдық-отаршылдық принципiн жүзеге асыру үшiн
арнайы пайдаланылған қандыбалақ жаулаушы күш – казаче-
ство шабуылдарынан бастап (Көшiм хан – Ермак заманы),
күнi бүгiнге дейiн түрлi əдiс-тəсiлдермен жалғасып келген
қазақ жерлерiн басып алу саясатының тiкелей нəтижесi –
Қазақстан шекарасын жағалай «орыс жерлерiне» айналған
кешегi Ата-баба қоныстары: Астрахань (Хажы-Тархан),
Нижний Новгород (Царицын-Сарысу), Саратов (Сарытау),
Омск (Омбы), Челябинск (Селебе), Тюмень (Төмен) облы-
стары, Алтай өлкесi, ХIХ ғасырдың екiншi жартысын-
да Қытай мен Ресей (Аждаһа мен Аю) арасында жасалған
келiсiм-шартқа сəйкес шығыстағы көршiмiзге кесiп берiлген
Iле, Тарбағатай, Алтай жерлерi (онда тұратын 1,5 миллион
қандастарымыз қазiр жаппай қытайландырылып жатқаны
белгiлi)...
    Кеңес өкiметiнiң алғашқы жылдары Қазақ Автономиялық
Республикасының тұңғыш астанасы болған Орынбор қаласы
мен осы аттас облысты Ресейге қосып алған соң Кремль қазақ
жерiнiң өзге өңiрлерiн де (əсiресе, орыстар жоспарлы түрде
көптеп қоныстандырылған аймақтарды) «қанжығасына бай-
лау» мақсатында небiр аяр жоспарлар құрып, оларды iске
асыруға тырысты.
    Бұл саясат Хрущев кезiнде айрықша белсендi
сипатқа ие болды. «Тың жəне тыңайған жерлердi иге-
ру» желеуiмен онсыз да келiмсектерге толы қазақ жерiнiң
ауқымды аймақтарына (30 миллион гектарға жуық) тағы
да миллиондаған «бағындырушыларды» («покорители»)
тоғыту арқылы қазақ «элементiн» славян «элементiмен» ау-
ыстыру науқаны, Қазақстанды өлкелерге бөлу «реформасы»
жүзеге асырылды. Оның iшiнде алдымен тiкелей Мəскеуге
бағынатын, ал кейiн Ресейге түбегейлi қосылуға тиiс болған
тың өлкесiне ерекше мəн берiлдi.
    Сонымен қатар Никита Сергеевич қазақтың есесiнен
«асқан жомарттық» танытып, өзгелердi де «жарылқау»
                                                      333
саясатын жүргiздi. Оңтүстiктiң бiрқатар аудандарын
Өзбекстанға қосып жiбердi, Қазақстан басшылығына
Юсуповты тағайындап, Жетiсуда ұйғыр сепаратизмiне жол
ашып бердi. Осындай тактика арқылы Кремль «бiр оқпен екi
қоянды атып алуды», атап айтқанда, бiрiншiден, жерiн талан-
таражға салып, қазақ елiн бұрынғысынан бетер əлсiрете
түсудi, екiншiден, «бөлiп ал да, билей бер» империялық
принципiмен түркi халықтарының арасына сына қағып,
араздық отын тұтатуды көздедi. Сарыарқаның қақ ортасы-
нан жер ойып берiп, «Едiл бойы немiстерi» проблемасын
шешуге əрекеттенген Брежневтiң «жалпақшешейлiгi» де
осы қатарға жатады.
    ХIХ ғасырдың бiрiншi жартысында жалпы көлемi
4,2 миллион шаршы километр құраған қазақ жерiнiң 1,5
млн. ш.к. жат қолына берiп, Қазақстан қарамағында 2,7
млн. ш.к. қалдырған, оның өзiнiң 1,1 млн. ш.к. ең тəуiр,
құнарлы, шұрайлы, сулы-нулы өңiрлерiне славяндарды
қоныстандырып, қазақтарды өмiр сүру үшiн ең қолайсыз
шөл жəне шөлейт аймақтарға (резервацияларға) қуып
тығып, өз атамекенiнде депортацияға ұшыратқан бұл
қатыгез саясаттың аржағында бүкiл түрiк дүниесiнiң қара
шаңырағы, бел омыртқасы болып табылатын Қазақ Елi мен
Жерiн ханталапайға салып, мемлекет ретiнде жойып жiберу,
оның орнына үндiстердiң сүйегi үстiне орнаған Америка
Құрама Штаттары үлгiсiмен келiмсектер мемлекетiн құру
мақсаты тұрды.
         Жаңа отаршылдық (неоколониализм)
   1985 жылдың сəуiрiнде М.С.Горбачев бастаған «Кремль
кемеңгерлерi» бүкiл əлемге «зұлымдық империясы» ретiнде
əбден жеккөрiнiштi болған КСРО-ның жексұрын келбетiне
«сүйкiмдiрек» өң берiп, халықаралық аренаға «жаңарған»
кейiппен алып шықпақ болды. Алайда бұл тек шымылдық
қана болатын. Ақиқатында Мəскеу Ресейдiң ұлыдержа-
валық – отаршылдық саясаты мен идеологиясынан бас
тартқан жоқ.
   Патша өкiметi құлаған соң оның мұрагерi КСРО
отаршылдық саясатты «əдемi» ұрандар көлеңкесiнде
жаңа əдiс, тəсiл, амалдармен қалай жалғастырса, «қайта
құрылып», «жаңаруға тиiс» болған КСРО алдында да тап
334
сондай мiндет тұрды. Мұның бұлтартпас дəлелi – «қайта
құру», «демократия», «құқық», «жариялылық», «адам
жүздi социализм» («социализм с человеческим лицом»)
тəрiздi даңғырлаған əсiреқызыл ұрандар даңғазасымен
бүркене отырып, Кремль байырғы «жер жинау» саясатының
Қазақстанға қатысты кезектi жоспарын сəуiр пленумынан
соң iле-шала дереу күн тəртiбiне қойып, «темiрдi қызған
кезiнде соғып қалуға» жанталасты. Ол – мұнай мен газға
кiлкiп тұрған республикамыздың батыс аймағын Ресейге
қосып алу жоспары болатын. Əлбетте, саяси тұрғыдан мұны
«қазақтың өз қолымен», басқаша айтқанда – республиканың
сол кездегi бiрiншi басшысы Д.А.Қонаевтың (жатқан жерi
жарық, топырағы торқа, иманы жолдасы болсын!) атынан
жүзеге асыру Мəскеуге өте тиiмдi едi. Бұл тұрғыдан алғанда,
уақыт тезiнен мүдiрмей өткен тамаша тарихи «тəжiрибе» де
жоқ емес: осыдан 250 жыл бұрын Кiшi жүздiң «өз еркiмен»
Ресей құрамына кiруi кейiн Қазақстанның оған отар болуы-
мен аяқталғанын кiм бiлмейдi.
    Саяси Бюро Димаш Ахметұлының алдына Орал (қазiргi
Батыс Қазақстан) мен Гурьев (Атырау) облыстарын Орынбор
облысымен бiрiктiрiп, Орынбор қаласынан басқарылатын
«ортақ экономикалық аймақ» құру мəселесiн тiкесiнен
қойды. Сылтау – «соншама байлықты игеру жалғыз қазақтың
қолынан келмейдi, бұған Одақ болып кiрiсу қажет».
    Алайда Димекең жарықтық Мəскеудiң өзiне жүктеген
бұл «тарихи миссиясын» ақтамады. Керiсiнше, Горбачев
бастаған жаңа отаршылдардың (неоколонизаторы) небiр
қысымына қасқая қарсы тұрып, илiкпей қойды. «Қазақ –
қиын халық, ол мұны түсiнбейдi. Қазақ үшiн жер дауы – ең
ауыр дау!» – деп, отырып алды.
    Саяси Бюродағы «қол бұраулар» да, империяның сол
кездегi «жылауық премъерi» Рыжковтың жетекшiлiгiмен
Алматыға, Орал облысына неше мəрте келiп, осы мəселе
бойынша қаншама «кеңестер» өткiзген «жоғары мəртебелi»
делегациялар да «қыңыр шалды» көндiре алмады. Бұған
əбден көзi жеткен Горбачевтың ендi Д.А.Қонаевты орны-
нан алудан басқа амалы қалмады. Жылдан астам уақытқа
созылған бұл айқастың ақыры солай болды да. 1986 жылы
желтоқсан айының басында Қазақстан басшысының «арызы
қанағаттандырылып», ол қызметтен кетiп тынды да, орнына
«генерал-губернатор» Геннадий Колбин тағайындалды.
                                                       335
   Ал, ендi, алаңға шыққан қазақ жастарына, жалпы
желтоқсандықтарға келсек...
   Əлбетте, олар мұны өз бетiмен, стихиялы түрде жаса-
ған жоқ. Бұл – ұйымдастырылған шара (бұған байланысты
мəселе – бөлек əңгiме тақырыбы) жəне олардың, əрине,
Қонаевтың орнынан кетiп, Колбиннiң тағайындалуына
алып келген түпкi себептерден де, оқиғаны кiмдер
ұйымдастырғаны, олардың нағыз мақсаттары қандай
болғаны жөнiнен де (бұл да келешектiң əңгiмесi) еш хабары
болған жоқ.
   Желтоқсандықтардың бар бiлгенi олардың қолдарына
ұстаған ұрандары мен сөйлеген сөздерi шеңберiнен аспады.
   Солай бола тұра, желтоқсанның осы бiр ызғарлы күндерi
Алаш азаматтарының қаны бекер төгiлген жоқ, олардың
көрген қорлығы, қуғын-сүргiн, қайғы-қасiретi де өтеусiз
кеткен жоқ! (Əрине, моральдық-рухтық тұрғыдан). Олардың
өздерi мұны бiлмесе де, бүкiл əлемге жария болып, дүниенi
дүр сiлкiндiрген сол отаншылдық бас көтеру арқылы олар өз
ұлтының алдындағы қасиеттi азаматтық парызын орындап,
қазақ жерiне төнген аса қатерлi қауiптiң бетiн қайтарды!
Қазақстаннан мұндай сiлкiнiстi күтпеген Кремль аталмыш
жоспарынан уақытша болса да бас тартуға мəжбүр болды.
                   Кезектi «операция»
    Ия, империя басшылары о кезде өздерiнiң қара ниетiнен
түбегейлi, уақытша ғана бас тарқан болатын, өйткенi қанағат
дегендi бiлмейтiн тойымсыз, ашкөздiң ұйықтаса түсiнен,
оянса ойынан кетпейтiн, көз құртына айналған Қазақстанның
батысындағы «батпан құйрық» тым семiз, тым майлы едi.
    Соншалықты мұқият есеппен дайындалған «жер жинау»
жоспарының быт-шытын шығарған Желтоқсан оқиғасынан
кейiн есiн жиған Кремль ендi оны қайткенде орындаудың
жаңа амал-тəсiлiн iздестiре бастады. Тапқандай да бол-
ды. Бiрақ оны iске асыру мiндетi Горбачевке емес, оның
«мұрагерi» Б.Н.Ельцинге «бұйырды» (Михаил Сергеевичтiң
тақтан таяр алдында бар үлгергенi – 1990 жылы «Бiз Ресейдi
қайткенде көгертемiз» атты өзiнiң арандатушы мақаласында
қазақ жерiнiң үштен екiсiн «орыс жерi» деп жариялаған кəрi
қақпас Солженицынге iлесе алты облысымызды «Ресейден
тартып алынған жерлер» деп мəлiмдеп, отқа май құйып
кеткенi).
336
    80-жылдардың аяғы-90-жылдардың басында Кремль
эмиссарлары Қазақстанда сепаратизм, автономизм отын
өршiтiп, оның негiзгi ұйытқысы ретiнде 20-жылдары
Мəскеудiң өзi жойып жiберген («расказачивание» науқаны)
өлi күш – казачествоны қолдан тiрiлтуге кiрiстi.
    Бұл зұлымдық əрекет, əсiресе, Батыс Қазақстанда өте
қарқынды түрде жүргiзiлiп, аса қауiптi сипатқа ие болды.
    Сөйтiп, 1991 жылдың басында дайындық жұмыстарын
негiзiнен аяқтаған Кремль «Орал казак əскерiнiң патша
ағзамға қызмет етуiнiң 400 жылдық мерейтойын» Орал
қаласында өткiзу қамына қызу кiрiсiп кеттi.
    «Мерейтой» күнi (өкiнiшке қарай, Орал облыстық
кеңесiнiң «Орал өңiрi халықтарының достық күнi» атты сая-
си сауатсыз қаулысына сəйкес) сол жылдың 15 қыркүйегiне
тағайындалды.
    Сөйтiп, «уақыт тезiнен мүдiрмей өткен» жəне бiр «та-
маша тарихи тəжiрибе» ретiнде Мəскеу бұл жолы Ресейдiң
ежелден көршiлес елдер мен жерлердi «жинау» (жаулап алу)
үшiн тағайындалған казачествоны iске қосып, «казак десан-
ты» (шартты түрде бiз осылай атайық, оның кодтық атауын,
əрине, Кремльдiң өзi ғана бiледi) операциясын бастады.
    Қазақстанның қазiргi тарихында əзiрше ешқандай баға
алмаған («жоғары мəртебелi» бiр басшымыздың Оралда
сөйлеген сөзiнде «шiрiген жұмыртқаға да тұрмайды» деп
бағалағанын ескермесек), ал шын мəнiнде тарихымыз-
дан аса маңызды орын алуға тиiс 1991 жылдың Оралдағы
қыркүйек оқиғасын бүгелi-шiгелi сипаттауға көп орын ке-
рек, сондықтан қазiр оны тек көктей шолып қана өтелiк.
                «Операцияның» күйреуi
   Мəскеу отаршылдары дайындап жатқан сойқанды
əрекеттiң қандай мақсат көздейтiнiн өте жақсы түсiнiп,
бұл жөнiнде бiрiншi болып дабыл қаққан ақын (халыққа
кеңiнен танымал «Барып қайт, балам, ауылға» əн сөзiнiң ав-
торы), сол кездегi Орал облыстық «Қазақ тiлi» қоғамының
төрайымы Айсұлу Қадырбаева бастап, «Азат» қозғалысы
Орал облыстық бөлiмшесiнiң төрағасы Аманжол Зинуллин
жəне басқа азаматтар қостап, Алматыдағы өкiмет орын-
дарына қауiптiң алдын алу жөнiнде əлденеше рет талап
қойғанына қарамастан «жоғары жақ», өкiнiшке қарай, селт
етпедi.
                                                      337
    Сондықтан қыркүйек айының басында «Азат» қозға-
лысының республикалық басқармасы бұл мəселенi тiкелей өз
қолына алу жөнiнде шешiм қабылдады да, 13-қыркүйек күнi
Қазақстанның он екi облысынан 300-ден астам азаттықтар
Орал қаласына жиналды. Тап сол күнi жергiлiктi казак
ұйымдарына «көмекке» Ресейден орыс казачествосының
бас атаманы Мартыновқа iлескен 300-ден аса казак та келiп
жеттi.
    Бұл жағдайда түрлi арандатушылық əрекеттер жаса-
лып (кейiн солай болды да), екi жақ арасында қақтығыс
тууы, қан төгiлуi əбден мүмкiн екенiн (Мəскеудiң көздегенi
де сол болатын) ескерген «Азат» штабы 15-қыркүйек күнi
«Үнсiз бейбiт наразылық акциясын» өткiзу жөнiнде шешiм
қабылдады да, оған ант берiп, қол қойған 114 адам қатысты.
    Бiр жағынан, қантөгiске жол бермеу үшiн, екiншi
жағынан, көздеген мақсатқа жету үшiн азаттықтардың ал-
дын ала ойластырып, iске асырған осындай жəне де басқа
iс-шараларының арқасында Мəскеудiң арам пиғылы бұл
жолы да тас-талқаны шығып, «мерейтой» түгiл бас қайғы
болған «казак десанты» масқараға ұшырап, аузын қу шөппен
сүрткен қалпы сүмiрейiп кейiн қайтуға мəжбүр болды! Орал
облыстық кеңесi қаулысының күшi жойылды.
                    Отаршылдар есебi
   Ол кезде өзiнiң егемендiгiн жариялаған Қазақстанда
ашықтан-ашық мынадай отаршылдық «мерейтой» өткiзудi
жоспарлағанда Кремль қандай нақты есеп көздеп едi?
   Бiрiншiден, егер бəрi «дұрыс» болып, «мерейтой»
Мəскеу үшiн «ойдағыдай» өткенде, бұл – Орал казачество-
сы бейнебiр ешуақытта жойылмағандай, кеңес өкiметiнiң
70 жылы бойы бəз-баяғысынша «патша ағзамға» (Ресей им-
периясына) қызмет еткендей, демек, казачествоны Қазан
төңкерiсiне дейiнгi Орал жерiнiң «иесi» – əскериленген ерек-
ше қауым ретiндегi «мəртебелi» қалпында Қазақстанға рес-
ми мойындатумен (облыстық кеңес қаулысын еске түсiрiңiз)
парапар саяси акция болар едi.
   Ал бұл, өз кезегiнде, одан əрi Орал өңiрiнде (тiкелей
Ресейге қосып алудың алғышарты ретiнде) казак автономи-
ясын жариялауға «заңды негiз» берер едi.
338
   Екiншiден, əлдебiр себептермен бұл «сценарий» жүзеге
аспаған жағдайда «қосалқы сценарий» бойынша қазақ-
орыс қақтығысы ұйымдастырылып, қан төгiлуге, сөйтiп,
«орыстiлдi отандастарды қорғау» сылтауымен Мəскеу дереу
əскер кiргiзiп, Орал облысын басып алуға, одан əрi, бəлкiм,
«Орал өңiрi казак республикасы» («Приуральская казачья
республика») болып құрылуға тиiс едi. Бұдан кейiн. «Гурьев
казачествосы» проблемасы да күн тəртiбiне қойылар едi.
   Тап осы «сценарийдiң» Орал тəжiрибесi негiзiнде
«жетiлдiрiлген нұсқасы» кейiн Молдовада жүзеге асыры-
лып, «Днестр өңiрi республикасы» («Приднестровская ре-
спублика») құрылғаны баршамызға белгiлi.
                    Логикалық шегiнiс
    Желтоқсан оқиғасының негiзгi себебi ретiнде «ортақ
экономикалық аймақ» туралы осы мақалада сөз болған
жағдаяттарды мен 1993 жылы Конституциялық сот
процесiнде ресми түрде мəлiмдеп, осы проблеманы тексеру
жөнiнде талап қойған болатынмын. Залда сот процесiн жiтi
қадағалап, əр сөзге мұқият құлақ түрiп отырған журналистер
үшiн бұл мəлiмдеме, сөз жоқ, үлкен жаңалық болды. Алайда,
бiр қызығы, сот процесi төңiрегiндегi ұсақ-түйек мəселелерге
дейiн мəн берiп, жұртшылыққа сирек те болса хабарлап,
пiкiр бiлдiрiп жатқан бұқаралық ақпарат құралдары тап осы
мəселеге келгенде жұмған аузын ашпады!
    Бұл үнсiздiк күнi бүгiнге дейiн жалғасып келедi. Неге?
    Орал оқиғасының себеп-салдарын тексеру үшiн 1991
жылдың қазан айында үлкен қиындықпен құрылып (ол үшiн
Айсұлу Қадырбаеваға Алматыда он бiр күн саяси аштықта
отыруға тура келдi!), қараша айында көп жұмыс атқарған
ресми президенттiк комиссияның көлемдi анықтамасы
тиiстi орындардың назарына «ілiнбей», əншейiн қағаз ғана
қалпында қалды. Неге?
    Ойланыңыз, замандас…
                       Сөз соңы
   Егер бiз Желтоқсан оқиғасын Қазақстанның жаңа та-
рихы бастауына қағылған «қада» деп мойындасақ, оны
тым абстракты қалыпқа салып, «демократиялық жаңғыру
күнi» деген жасанды шеңберге зорлап тыққыштаудан аулақ
                                                        339
болғанымыз абзал. Менiңше, оқиғаның төл тарихи-сая-
си болмысына сүйене отырып, 17-желтоқсанды «Ұлттық-
отаншылдық ояну күнi» («День национально-патриотиче-
ского пробуждения») немесе «Ұлттық-азаттық көтерiлiс
күнi» («День национально-освободительного восстания»)
деп айшықтаған дұрысырақ болар едi. Халқымыз үшiн мəнi
зор бұл оқиғаның шын табиғатын ашып көрсететiн мұндай
атаудан үркектеудiң ешқандай жөнi жоқ.
    Рас, 1986 жылдан кейiн (əсiресе, соңғы жылдары)
халқымыз басынан өткерген жəне өткерiп жатқан өте ауыр
əлеуметтiк, экономикалық, саяси, рухани һəм психологиялық
хал-ахуалдар белгiлi дəрежеде тым күштi «наркоз» ролiн ат-
қарып, қазақтар қоғамдық-саяси тұрғыдан қайтадан қалың
ұйқыға кiрiп кеткенге ұқсайды. Бiрақ бұл – басқа əңгiме.
    Желтоқсанда да, қыркүйекте де көшелер мен аландарға
шыққан Алаш ұл-қыздарының отаншылдық сiлкiнiсiне
жалпылама «Ұлтым!» ұранымен қатар тұруға тиiс болған
«Жерiм!» ұраны жетiспедi. Бiрақ, қайталап айтамын, бұл
бiлместiк – олардың кiнəсi емес. Аталмыш оқиғалардың
құпия түп-тамырында жер мəселесi жатқандығы кейiнiрек
мəлiм болуы – объективтi заңдылық. Қалай болғанда да,
желтоқсандықтар мен қыркүйектiктер ең алдымен ата-баба
жерiн қорғап қалды!
    Желтоқсанға да, қыркүйекке де байланысты мiндеттi
түрде аталып өтуге тиiс бiр ақиқат: онда да, мұнда да ұлт
мүддесi үшiн бас көтергендердiң басым көпшiлiгi – қазақ
жастары, əсiресе студенттер. Желтоқсандықтар туралы
жұртшылық көбiрек бiледi, сондықтан Орал оқиғасы туралы
қысқа анықтама бере көтейiн: 1991 жылдың 13-16 қыркүйек
күндерi он мыңнан астам адамның қатысуымен толас-
сыз өткен, бұл өңiрдiң тарихында болып көрмеген нағыз
бұқаралық сипаттағы митингiлердiң жиынтық портретiн
бейнелi түрде беру қажет болса, ол қазақтың жауқазын ұл-
қызы түрiнде нақышталары сөзсiз.
    Осы мақалада айтылған əңгiмеге орай көпшiлiкке мəлiм
ежелгi бiр аңыз ерiксiз ойға оралады.
    Қытай императоры Ғұн патшасынан алдымен астындағы
тұлпарын, одан соң қойнындағы жарын талап өткенде,
уəзiрлерiнiң намысқа шауып, «берме» деген кеңесiн
тыңдамай, елiн күшi басым жаудың бүлiншiлiгiнен сақтау
мақсатында патша екеуiн де бередi. Үшiншi кезекте импе-
340
ратор патшалық шетiндегi бос жатқан «нашар» жердi талап
еткенде, ұлы бабамыз «берейiк» деген уəзiрлердiң басын
алады да, халқының атқа қонып, соғысқа дайындалуына
бұйрық бередi.
    Кемеңгер патша бұ жерде бiрiнен бiрi туындайтын мы-
надай екi аксиоманы (дəлелдеудi қажет етпейтiн ақиқат)
көкейiне мықтап түйген болатын:
    1. Ата-баба аманат етiп кеткен атамұра жерiнiң бiр
бөлiгiн болса да өз қолымен жауға берген халық түптiң
түбiнде бүкiл жерiнен айырылып тынбақ.
    2. Жерiнен айырылған халық – халық емес, жел қуған
қаңбақ. Өйткенi халықтың халық болып, мемлекеттiң – мем-
лекет болып толыққанды өмiр сүруiнiң бiрiншi шарты, тiре-
гi – оның бiртұтас ата-баба жерiне толық ие болуы.
    Желтоқсан мен қыркүйек жұмбақтарының шешiмiн та-
уып, мəселенiң ақиқатына жету мақсаты – əншейiн ғана
ғылыми-тарихи қызығушылық емес, аса маңызды саяси
қажеттiлiк. Əсiресе, өз елiнде күнi бүгiнге дейiн сан жағынан
(сапа жағын айтпағанда) тұрғындардың жартысынан сəл
ғана асатын, оның үстiне, мемлекет тарапынан ешқандай от-
арсыздандыру (деколонизация) саясаты жүргiзiлмек түгiл,
ауызға алынып, күн тəртiбiне де қойылмауы салдарынан,
жоғарыда айтып кеткенiмдей, туған жерiнiң өмiр сүруге ең
қолайсыз өңiрлерiн мекендейтiн, демек, жерге «ие» деген
тек аты болмаса, заты жоқ қазақтар үшiн жер мəселесi – өмiр
мен əлiм мəселесi.
    Осы тұрғыдан алғанда желтоқсан мен қыркүйек бiз үшiн
ешуақытта назардан тыс қалмауға, естен шықпауға тиiс аса
күрделi тарихи-саяси сабақ, қатаң ескерту болғаны лəзiм.
«Жау жоқ деме – жар астында, бөрi жоқ деме – бөрiк астын-
да». Қазақ жерi – асты мен үстi толы тұнып тұрған байлық.
Оған жауыға көзiн қадап, құныға телмiрушiлер бұрынғыдан
көбейе түспесе, азайған жоқ. Кiмнiң басында тағы қандай
арам пиғыл, ниет, жоспарлар туындап, қордаланып, дай-
ындалып, əйтпесе, тiптi, небiр жымысқы амал, айла, əдiс-
тəсiлдермен қазiрдiң өзiнде iске асырылып жатқанын кiм
бiледi. Бiз ол жұмбақтарды шешемiз дегенше аяғымыздың
астындағы жерiмiз «көшiп кетсе» қайттiк?!
                                                    «Ақтөбе»,
                                         31 наурыз 1998 жыл.
                                                         341
Талғат АЙТБАЙҰЛЫ
           «МЕЙIРХАННЫҢ МƏСЕЛЕСI»
    Желтоқсанның сол бiр ызғарлы күндерiнде алаңға
барып, итке таланып, сойылға жығылып, қан-жосасы
шыққан жастарды жақтағандар да, жақтырмағандар да
көп болды. «Қазақстан пионерi» газетi редакциясындағы
бiрiккен бастауыш партия ұйымының ашық жиналы-
сында қаралған ақын Мейiрхан Ақдəулетовтың мəселесi
де ешкiмдi бейтарап қалдырмаған.
    Осы оқиғадан бiр ай шамасы бұрын ғана бастауыш
ұйым Мейiрханды партия мүшелiгiне қабылдаған. Сонда
«Бiлiм жəне еңбек», «Пионер», «Балдырған» журналдары
мен «Спорт», «Дружные ребята» жəне «Қазақстан пионерi»
газеттерiнде (бүкiл басылым аттарын бұрынғыша алып
отырмын – автор) тонның iшкi бауындай болып кеткен
аға, апалары мен қатарлас қаламдастары əр қырынан келiп,
қаламы жүйрiк журналистiң адамгершiлiгiн, азаматтығын
əңгiмелеген. «Жүрегi таза жiгiт» деген, «Сүйiктi Коммунистiк
партиямыз Мейiрхандай арлы азаматтармен толықса,
Отанымыз еңселене түседi» деген. Сөйтiп, əр редакциядан
бiр-екi, ұзаса үш коммунистен құралатын бастауыш партия
ұйымының мүшелерi бiр кiсiдей дауыс бердi.
    Арада ай өткенде барлық редакция – машинка-
шы, корректорына дейiн қалмай – бас қосқан. Ендi бұл
жолы – нұсқау бойынша. Оны жүзеге асыруға Фрунзе
аудандық партия комитетiнiң хатшысы мен ұйымдастыру
бөлiмiнiң меңгерушiсi келiптi. Қозғалатын мəселе айқын.
Ол бойынша: Қазақстан Компартиясы Орталық Комитетi
пленумының шешiмiне қарсылық көрсеткен жастардың
Алматыда өткен бой көтеруiне тиiстi баға берiлiп, соған бел-
сене қатысушылардың бiрi ретiнде Мейiрхан Ақдəулетовты
партия қатарынан аластату керек. Бəрi алдын ала келiсiлiп,
шешiлiп қойылған. Аудандық партия комитетiнен арнайы
жiберiлгендердiң айтуы солай.
    Əншейiнде жарқылдап, əзiл жарастырып отыратын
жұрттың еңсесi езiлген. «Кiм не дер екен?» дегендей тосыл-
ған, артын баққан ауыр сəт. Үнсiздiктi жиналысқа төрағалық
етушi «Қазақстан пионерi» газетiнiң редакторы Уəлихан
Қалижановтың:
342
    – Жолдастар, жоғары жақтың кесiп-пiшiп, белiнен бас-
қан бұл шешiмi дұрыс емес, – деген сөзi зiлмауыр ойды
бiр серпiгендей болды. – Бəрiмiз жүгiнетiн Жарғы бар емес
пе? Неге оны ескермей, «бүйректен сирақ шығарамыз»?..
Мейiрхан «халық жауы» емес қой. Оның мəселесi аудандық
партия комитетiнiң бюросында емес, əуелi бастауыш
ұйымда қаралуы керек едi. Партия мүшелiгiнен шығарыла
ма, əлде басқадай шара қолданыла ма, оны бастауыш партия
ұйымының мүшелерi шешуi тиiс...
    Мiне, осы кез манағыдай емес: «Дұрыс, өте дұрыс. Бiз
бiлетiн Жарғы солай дейдi», «Мейiрханның өзiн тыңдайық»
– деп, ел əр жерден үн қосты.
    Бəрiнiң назары Мейiрханға ауды. Ол қинала тiстенiп
əрең отырған. Ендi оңай ма, керзi етiктiң тепкiсiнен
өту деген?.. Көзiнiң айналасы көкпеңбек. Бетiнiң iсiгi
қайтыңқырағанымен, қатты жарақаттан қалған таңбаға
тiктеп қараудың өзi қиын. Оны азырқансаңыз, екi қабырғасы
сынған. Денесiнiң бiзге көрiнбейтiн жерлерiнде тағы да
қандай жара барын құдай бiлсiн!..
    – Бюрода да, басқа орындарда да ештеңе жасырмай,
бүкiл шынымды айтып-ақ келемiн. Тағы да қайталаймын:
желтоқсанның 17-i күнi кешкi 11 жарымда, Əшекең –
Əшiрбек Көпiшев куə ғой, осында отыр, сол кiсiнiң үйiнен
шыққанбыз. Жанымда Есжан Айнабеков бар, екеумiз
госпитальдың жанына келгенде алдымыздан бес солдат
шыққан. «Қалтамызда журналистiк куəлiгiмiз бар ғой,
кездейсоқ бұзақылар емеспiз» деп ойлағанбыз. Мұрша
бермедi. Жан даусымыз шыққанына қарамай, ұрып жығып,
тепкiнiң астына алды... – Мейiрхан одан ары даусы дiрiлдеп,
көзiне жас тығылып, сөйлей алмай сыртқа шығып кеттi.
    – Жолдастар, оның айтқаны рас. «Бiрдеңеге ұрынып
қаларсыңдар, жата кетсеңдершi» дегенiме қарамай, үйлерiне
кештетiп кеткен едi, – дедi Əшiрбек.
    Ауыр да азапты тыныштық қайта орнады. Жұрт
сарсылған.
    Əлгiндей емес, өз-өзiн демдеген Мейiрхан қайта кiрдi.
Қиналғанын сездiргiсi келмей, ойын қайта жалғастырды.
    – Ұсқынымды көрiп отырсыздар ғой... Талдырып жығып,
алып барған жерiнде үш күн жатып шықтым. Қызметiмдi
                                                       343
айттым, коммунистiгiмдi айттым, бала-шағамды айттым –
бəрiн айттым... Ештеңенi жасырып-жапқаным жоқ. Ендi
менi «ұлтшыл» десе...
    Мейiрхан айтарының бəрiн орыс тiлiнде жеткiзген.
Аудандық партия комитетiнiң атынан келгендерге түсiнiктi
болсын дегенi шығар, бiр жағы. (Осы материалды жазар
алдында сұрастырып бiлсем, хатшы – Күлəйхан Шойбекова
екен, ал жанындағы европалық ұлт өкiлiнiң аты-жөнiн
анықтай алмадым – автор). Бiрақ мəселе онда емес қой.
Олар болмаса, басқа бiреулерi келер едi. Жеткiз дегенiн
жеткiзер едi. Мəселе абырой-атақтары елге жайылған аға-
апаларымыздың онсыз да қабағы жарылып, қабырғасы сы-
нып, денесi көк ала қойдай болып қана қоймай, ар-намысы
тапталып тұрған аянышты кезiнде ара түспесе де, азаматты
арқаландыратын жылы сөз айта алмағандықтарында болып
отыр.
    Иə, бəрi өттi-кеттi, артта қалды. Желтоқсанда жазаланған,
оңбай жазаланған жазықсыз бiр азаматтың басынан кешкенiн
баяндаймыз деп басқалардың шамына тимей, тоқетерiн айтар
болсақ: «Тып-тыныш қана үйiнде жатпай, алаңға барып, несi
бар?..» – деп, ашық айтқандары да ұшырасты. Бұл мəселесi
«майшаммен» қаралып жатқан Мейiрханға ғана емес, қазақ
ұлтының намысын жыртып, алаңға барғандардың бəрiне
арналған айыптау едi.
    Дегенмен «Құранды» аударып бастырамын деп
«үндеместердiң» назарына iлiккен, «Бiлiм жəне еңбекте»
саясатқа сай келмейтiн əлденеше материалды жариялап,
жоғарыдағыларға жақпай, «сенiмсiздердiң» санатына енген
Ақселеу Сейдiмбеков ағамыздың аузынан айтылған мына
бiр сөздер, басқаны қайдам, менi қатты тебiренткен.
    – Мейiрхан iнiм, – деген-дi ол. – Сағың сынбасын, бекем
бол. Алдыңнан əлi талай қиыншылық шығады...
    Шынында, Ақаңның айтқанындай болды. Кiсiнi қыспаққа
алудың механизмi жан-жақты жұмыс iстедi. Дəрiгерлерге
қаралайыншы деп №1 емханаға барып едi, олар қабылдаудан
бас тартты. Əйткенмен адамға деген ықыласы қылаусыз бiр
қазақ дəрiгерiнiң шапағаты тидi. Бетiм ендi берi қарайын
дедi-ау деген шамада мазасын алып милициясы келсiн.
344
«Суретiңдi таптық», «Ананы танисың ба, мынаны танисың
ба?» дейдi... Жұма сайын осы.
    Бiр күнi бас редактор шақырып алып: «Комсомолдың
Орталық Комитетiнен телефон шалып жатыр. Əйтiмованы
бiлесiң ғой... «Ақдəулетов əлi күнге қызметте жүр ме?»
дейдi. Түсiнерсiң жағдайды, маған салса...» – деп келе жатыр
едi, жұмыстан босату туралы өтiнiшiн ұсынды.
    «Кiмнiң кiм екендiгiн басыңа iс түскенде бiледi екен-
сiң, – дейдi Мейiрхан. – Осындайда «жағдайың қалай»?
деп сұрайтын үлкендердiң, пана тұтар ағаларымыздың бiр
ауыз жылы сөзiнiң орны бөлек. Бөлiп бермей-ақ қойсыншы
ештеңесiн, жылы сөзi...»
    Үйде шиеттей бала-шаға ауыз ашып отырса, қайтiп шы-
дасын?! Редакциядан-редакция жағалаған. «Құрысыншы,
бөлiмде жұмыс iстеп көзтүрткi болмай-ақ қояйын,
корректорлық та жарар» деп «Жалын» журналына да барған.
Тауы шағылып қайтты. Басқаға – өтiрiк, ал өзi үшiн естiгенi
ашынатын-ақ сөз едi. Ол уақытта Мұхаңның Желтоқсан
əңгiмесiн қаузай қоймаған кезi...
    «Шындығында, алаңға не үшiн бардым?» деп үйiне
iштей күйзелiп оралды.
    Ертеңiнде «Баспалар үйiне» барған. Сейдахмет
Бердiқұловтың «Жалын» баспасына директор болып
ауысқанын бiлетiн. Жаңа қызметiмен құттықтап, өз жайым-
ды айтайын деп есiк ашты.
    – Қайтейiн-ай, ендi?.. Көздi жұмып тастап ала салар едiм,
оған өзiң сияқты төрт жiгiтiмдi алаңға барды деп лаң салып
жатыр. «Жұмыстан шығар, шара қолдан» дейдi. Олар да
өзiңдей жазықсыз. Қоғамға қылаудай қиянаты жоқ. Соларға
қайтiп қорған болсам деп отырғанда, мiне, өзiң келдiң.
Қайтейiн-ай, қайтейiн?! – деп қамықты Сейдағаң.
    – Сiзге үлкен рахмет, Сейдаға! – деп, ол кiсiнiң шынайы
ықыласына сондай разы болып шықты.
    Мейiрхан одан кейiн де талай мекеменiң есiгiн қақты.
Бiрақ, «алаңда қолға түскен, партиядан қуылған» адамға
iшi жылыған кiсi табылмады. Ең соңында жаңадан
құрылып жатқан «Арай» – «Заря» журналына ғана... онда
да редакторлыққа бекiтiлген Əшiрбек Көпiшевтiң тəуекелге
барып, өзiн жоғарыдағы «мықтылардың» соққысына қарсы
                                                         345
қойғандығынан, шаруашылық басқарушысы – «завхоз» де-
ген қызметке қабылданды.
    Мұның бəрi, əрине, күнделiктi күйбең, бала-шағаны
тарықтырмаудың тiрлiгi, пендешiлiк өмiр дейiк. Анығы
да солай емес пе?.. Ал ендi Ақдəулетовтей ақжүрек, адал
азаматтың көпе-көрiнеу қиянатқа қиылған тағдыры ше?
Құрбандыққа шалынған моральдық құқы ше? Мiне-мiне,
ендi бiр ауыз сөз соны қорғау хақында.
    – Ашық партия жиналысынан шыққан бойда Бас почтаға
бардым, – дейдi Мейiрхан. – Бассыздыққа жол берiлдi. Мен
коммунист едiм. Журналистiк парызымды өтеп, алаңдағы
болып жатқан оқиғаны бақылауға еркiм бола тұра соққыға
жығылдым. Əдiлдiктiң орнығуы үшiн қолұшыңызды берiңiз
деген ойларымды баяндаған жеделхат жазып, Горбачевтың
атына жолдадым. Келесi күнi «жеделхатыңыз қабылданып,
тiркелдi» деген жауап келдi.
    Коммунистiк партия iсiнiң жасампаздығына бəрiмiз
сендiк. Лениндiк ұлт саясатының салтанат құратынына
иландық. Коммунизмге жетемiз дедiк. Сол қоғамның
белсендi құрылысшысы болу үшiн партияға өткендер
қаншама! Мейiрхан желтоқсандағы жазалаудан кейiн де
сенiмiнен айнымады. Партиялық билетiн қайтып алу үшiн
шағымданды.
    Осылайша «Мейiрханның мəселесi» қайтадан қолға
алынған. Аудандық партия комитетiнде, көп кешiкпей
Алматы облыстық партия комитетiнде қаралды.
    – Меңдiбаев обкомның бiрiншi хатшысы едi, – дейдi
ол өзiмен телефон арқылы тiлдескен ұзақ əңгiмемiздiң
үстiнде. «Мейiрхан, шыныңды айтшы: алаңда ұсталдың ба,
қайда қолға түстiң?» дедi қазақшалап. Тепкiге түскенiме,
тағдырымның тас-талқан болғанына күйiнiп жүрген едiм.
«Адалымнан жарылып, ешкiмдi нандыра алмадым. Қазiр
алаңда қарсыласып, қан болып қолға түспегенiме қатты
өкiнiп жүрмiн» дедiм...
    Меңдiбаев үндемептi. Бəлкiм, уақыты өтiп бара жатқанын
сездi ме, кiм бiлсiн...
                                           «Бiрлiк» газетi,
                                    13 қыркүйек 1996 жыл.

346
                                  Гүлмира ТОЙБОЛДИНА

    САТҚЫНДЫҚ БIЗДI СЫНДЫРА АЛМАДЫ
            Бiз қазiр де бiргемiз! – дейдi олар
    Байниязов Бақыт, Əлжан Өтепов қазiр Алматы
қаласында тұрады. Бiз алдымен Бақытты iздеп таптық,
ол өз кезегiнде Əлжан Өтеповтiң де Алматыда тұрып
жатқанын жеткiздi. Жарықбасов Марат Қырғызстан-
нан келiп оқып жатқан қазақ жiгiтi болған, бiрақ оның
қазiр қайда екенiн Бақыт пен Əлжан бiлмейдi. Бiз 20 жыл-
дан берi жұбы жазылмай, өмiрдiң бар ауыртпалығыны
бiрге көтерiп келе жатқан екi жiгiттiң алдына 1986
жылы Қазақстан ЛКСМ Орталық комитетiнiң секрета-
ры болған Бiрғаным Əйтiмованың оларды кiнəлап жазған
хатын тастадық. Хат мұрағаттан алынған едi.
    – ...Мұнан жиырма жыл бұрын Қазақстан ЦК ЛКСМ-
нiң секретары Бiрғаным Əйтiмова қол қойған хатта бiр-ақ
шындық бар, – дедi, – Бақыт пен Əлжан, – ол – бiздiң оқудан
шығарылғанымыз. Өзге айтылғанның бəрi жалған! Тiптi,
дəл қазiр Бiрғаным Əйтiмованы алып келiп бiздiң қарсы
алдымызға отырғызса, бiз оның көзiнше бар шындықты ай-
тып, дəлелдеуге дайынбыз.
    Рас, бiз алаңда болдық. Бiрақ бiз үшеумiздi алаңда емес,
18 желтоқсан күнi Тимирязева көшесiнiң бойында ұстады.
Сонан кейiн, хатта «Бұл күнi олар ректордың ешкiм ешқайда
шықпауы туралы бұйрығына қарамастан, жатақханадан
қашып шыққан» деп көрсеткенi де жалғандық! Өйткенi,
ол күндерi ректордың ондай бұйрығы болған емес,
жатақханадан студенттер еркiн кiрiп-шығып жатты. (Бiз
ол кезде зооветинституттың Дзержинскеий мен Сəтбаев
көшесiнiң қиылысындағы шетелдiк студенттерге арналған
жатақханасында тұратынбыз). Хатта «Олар шағымдануына
болар едi» дейдi. Сол Əйтiмова 1986 жылы кезде бiзге
үкiм шығарған соттардың «Ендi 10 жыл бойына Алматыға
қарай аттап баспаңдар! Келетiн болсаңдар, қылмысты iс
қозғаймыз!» дегенiн бiле ме екен? Оны бiлмесе, 1986 жылы
бiздiң құқымыз туралы тiс жарып айтқан бiр партия, комсо-
мол қызметкерi болды ма екен? Атын атасыншы?!
                                                        347
    Хатта көрсетiлгендей, Бақытқа қатысты мəселе комсо-
мол жиналысында екi рет қаралған жоқ. Бiр-ақ рет, онда да
«ұйымдасқан» түрде өтттi. Бүкiл группаның студенттерiне
«бiздiң қатарымызда тəртiп бұзушы, бұзақылар болғанын
қаламаймыз» деген қолхатты комсомол белсендiлерi күнi
бұрын жаздырғандарын бiз кейiн бiлдiк. Бүкiл группадан
Балзия есiмдi бiр қыз ғана ондай қолхат жазудан бас тартты.
Бiз үшеумiз сатқындық дегеннiң не екенiн сол жолы басы-
мыздан кешiрдiк жəне оны ұмыту мүмкiн емес...
    Бiрге ұсталған үшеумiздi бiр-бiрiмiзге қарсы қоюға
əрекеттер жасалды. Сөйтсек, институт басшылары мен ком-
сомол белсендiлерi үшеумiздiң арамыздан Бақытты оқудан
шығару туралы шешiм қабылдаған. Мұны Бақыт бiлмейдi.
Бiлетiн Марат пен мен ғана. Бiз жиналыс кезiнде «Бiз үшеумiз
бiрге болғанбыз. Неге Бақыттың ғана мəселесiн талқылап
жатырсыздыр!» деп, Бақыттың жанына келiп тұрдық. Сөйтiп
үшеумiз бiрдей комсомолдан, оқудан шығарылдық. Сол кез-
де комсомол белсендiлерi II дүниежүзiлiк соғыстағы фаши-
стерден де жаман, əлгi Украинадағы жергiлiктi сатқындардан
жасақталған гестапо сияқты қызмет еттi. (Қазақ «Iштен
шыққан жау жаман» деген!) Олар фотоальбомдағы сурет-
тер бойынша студенттердi iздеп табуға көмектестi, қайсы
қайда жүргенiн тиiстi жерлерге хабарлап отырды. Сол кезде
қазақ жастарын ашықтан-ашық сату əрекетiн жүргiзгендер
– бүгiнге дейiн билiкте. Қонаевты қаралағандар мен қазақ
жастарының келешегiне балта шапқандар бүгiнгi күнi
өзгердi деуге бола ма? Бiздiңше, жоқ. Олар сол кезде қазақ
жастарының, ұлтының, елiнiң қамы емес, отырған жылы
орындарының қамын бiрiншi кезекте ойлап, соны қорғап
қалғандар. Қазiр де сол креслоның қамымен өмiр сүрiп
жатыр. Əйтпесе, жiберген қателiктерiн (мүмкiн, тiптi,
қылмыстарын!) түзету үшiн 20 жыл оларға аз ба? Бiздiң,
алаңға шығып, басы бəйгеге тiгiлген қазақ жастарының
арқасынды билiкке келген олар қазiр халық үшiн, əсiресе
қазақ ұлты үшiн не iстедi? Тағы да қазақ жастарының ба-
сына алмағайып заман туса, (əрине, ондай заман тумай-ақ
қойсын!) сол топтағылар бүгiнгi президентiмiзден бастап
бəрiн тағы да сатып кетпесiне кiм кепiл?!

348
Жансая СƏБИТОВА:
   ЖЕЛТОҚСАНДЫ ЖIГЕРЛIЛЕР ЖАСАП ЕДI
             Жастарымыз рухани жүдеп,
    рухы мен жiгерi жасып бара ма деп қорқамын...
    Желтоқсан оқиғасының он жылдығына ерекше мəн
берiлдi. Əрине, өткенге оң көзбен қарап, көз жұмғандардың
аруағын аунату, тiрiлерiне құрмет көрсету – адами парыз.
    «Ойды-ой қозғайды» демекшi, рухы бiр күрескерлердiң
ұмытылмас iсiне лайықты сөз айтып, ықылас бiлдiру парызы
сонау бiр ОН АЛТЫНЫҢ сүргiнiн санамызда қайта тiрiлттi.
    Бұл ұлт-азаттық қозғалысы болып тарихқа енгенiмен,
кеңестiк дəуiрде бұлтарыста қалған, ашылмаған, ауыз батып
айта алмаған қырлары көп күрес екенiн зердесi зерек жазу-
шылар мен құпиясына ендей бiлген ғалымдар, көбiне қазақ
басылымдарында, əр тараптан тартып, ой өрбiттi. Алайда
1916 жылғы ұлт-азаттық қозғалысының сексен жылдығы ел
басқарған азаматтар тарапынан ескерусiз қалды.
    Сол бiр жылдары қазақтың ен даласы қанға бөгiп едi...
    Сол бiр күңiрену мен күрсiнiске толы күңдерi қазақ –
жерiнен, елiнен жөңкiле көшiп едi...
    Ғасырлар бойы шығысынан-батысына, оңтүстiгiнен –
солтүстiгiне еркiн өтiп, қалаған бөктерiн, жап-жасыл жазығын
ен жайлау еткен кең қазақтың ақ патша алқымынан алып, ты-
нысын тарылтты. «Бұл жердiң иесi менмiн!» дедi көк көздi,
жез мұртты оқалылар. Сөйттi де қарсы сөз айтқанды ғана
емес, айтуға оқталғанды да, арада он-жиырма жыл өткенде
алдымнан шығар-ау деген – ананың құрсағында бүлкiлдеген
сəбидi де, өзiне кектене қараған баланы да зеңбiрек оғының
астына алды. Сонда қазақ елi – қаралы, жұртының жаны жа-
ралы болып қалған-ды.
    Үкiмет осыны ұмытты...
    Ұмытпағаны, өзiнше елеп-ескергенi – Желтоқсан қозға-
лысы...
    Əрине, əуелгiсiне – өкiнсек, кейiнгiсiне: осыдан он жыл
бұрын қара күйенi аямай жағып, ендi арада жылдар өтiп,
«қар жауып, iз басылмай» тұрғанда ақылға жүгiнiп, тырнап
болса да қара бояуын кетiре бастағанына шүкiршiлiк еттiк.
Еңсемiз кiшкене де болса көтерiлгендей болды. Тынысымыз
                                                        349
кеңи түстi. Осы бiр оң үрдiске ұйтқы болған Желтоқсан
оқиғасының он жылдығына байланысты қабылдаған
Қазақстан Республинкасы Үкiметiнiң қаулысы едi. Үкiметтiң
бiр ауыз жылы сөзi қай мемлекетте болсын жақсы iстерге
бастаған. Қаншама кездесулер ұйымдастырылды. Газет-
журнал беттерiнде, көгiлдiр экран хабарларында əңгiме
өрбiткен ел ақиқатқа карай бiр адым жасады. «Тəуелсiз
Қазақстан: 1986 жылдың желтоқсаны» атты республикалық
ғылыми практикалық конференция қанды оқиғаға тың баға
бердi.
    – Əуелгiде бiз оны оқиға дедiк. Содан соң оны қозғалыс
деп атадық. Ендi қарап отырсақ, Желтоқсанға көтерiлiс деп
баға беруге толық құқылы екенбiз. Өйткенi, оның сипаты
көтерiлiс деген ұғымның классикалық талаптарына толық
жауап бередi, – дедi Үкiметiмiздiң атынан баяндама жасаған
Мемлекеттiк хатшымыз, жазушы Əбiш Кекiлбай.
    Конференция мiнберiне көтерiлген Мұхтар аға Шаханов
та көңiлде қордаланған ойларын ортаға салды. Өзi тең
төрағалық еткен Мемлекеттiк Комиссия жұмысының
қаншалықты қиыншылықпен жүргiзiлгенiн тiлге тиек еттi.
    – Сiздер Комиссия құрамындағы адамдардың тiзiмiне
қарап, бəрi бiр кiсiдей қызмет етiп, ақиқатты ашуға жанын
салыпты дерсiздер. Жоқ, олай емес. Мен бес-алты кiсiнiң
ғана аты-жөндерiн бүгiн үлкен iлтипатпен атай аламын, –
дедi Мұхаң.
    Есiмдерiн күллi əлем бiлетiн əр түрлi ұлт зиялыла-
рымен аралас-құраластығы Мұхаңа көп жеңiлдiк жа-
сапты. Сол уақытта түкiрiгi жерге түспей тұрған М.С.
Горбачевпен болған кикiлжiңдi əңгiмелер, ұлы демократ
Андрей Дмитревич Сахаровтың ақыл-кеңесi, қызметтен
қуылып, қағажу көрiп жүрген Ельциннiң септiгi... басқа да
ұлт зиялыларының жүрек сыздатқан сəтте жақсы сөздер
айтып, жебеу болуы күнде айтыла бере ме?.. Бiрақ барша
елдiң бəрiне бiрдей жағу мүмкiн емес. Мұхаңның қайтсем
де жан ауыртқан Желтоқсанға байланысты ақиқатты ай-
тып қалайын... сiрескен саясаттың астарында бəленiң бұғып
жатқанын былайғы елге ұқтырайын, бəрi бiлсiн, естiсiн,
сезсiн, көзi ашылсын... ұлтшылдықтың тонын жамылған
оқиғаға оң баға бергiзейiн деп қиналған шақта амал-
сыз жасаған айла-шарғысының өзiнен кiнə iздеу сняқты
350
пендешiлiк пiкiрлер болмай қалмады. Мұхаң – ақын адам.
Қызбалықтың жетегiнде кетiп, ашынып та, ашуланып та
қатты-қатты айтқан тұстары болды.
    Қыңыр сауал берiп, өзiнше ұпай жинағысы келген
ондайлардың кiсəпiр сөзiне құлақ түрген жұрт қосыла
күйiндi.
    Иə, қалай дегенде де қайраткер Шахановтың азамат-
тығын, ең бiр қиын-қыстау сəтте халқына адал қызмет
еткенiн ешкiм жоққа шығара алмас. Əйтпесе дəл сол тұста
Кремльдiң төрiнде отырған Гарбачевтiң алдына барып
жүргсн басқа да қазақтар бар едi...Кеудесiне депутаттық белгi
тағып, ыңыранып, керiлген, көшеге шықса көсем болған
сондай мырзалардың аттарын, сала құлаш лауазым-атағын
тiзiп шығуға да əбден болар. Мiне, солар неге аузын бұған
өгiздей үнсiз отырды? Тiптi солардың кейбiрiнiң Мұхаң
сөйлеген сəтте жақтырмай, тыжырынып, ала көздерiмен ата
қарап, «интернационалист» болып отырғандарын да көгiлдiр
экраннан күллi ел көрдi. Сол ағаларымыздың азаматтығы,
қазағым, халқым деп кеуде керетiн мықтылықтары қайда?
Менiңше, бiздiң ондай ағаларымыз халқының алдындағы
перзентiк парызына кiшкене болса да... жо-жоқ, үп-үлкен
нұқсан келтiрдi!.. Өйткенi, олар өзiнiң дəйiм құрметтi бо-
лып жүре беруiн ойлады... Бала-шағаларының болашағына
«тосқауыл», келешекте алдынан шығар «шiркеу» балғысы
келмедi...
    Иə, ол ағаларымызды бүгiн де сондай əсiре сақтығы,
пендешiлiктерi үшiн аяп, құрметтеу керек. Ұятты адамға
– оның өзi де ауыр жаза. Əйтсе де өкiнiштiсi сол, ондай-
лар қазағымның басына əлдеқандай күн туа қалса, тағы да
үндемей қала ма деп қауiптенемiн...
    Бұл – патша отаршылығымен бiрге санасына сыналап
енiп, кеңестiк саясат, орталықтың өктемдiгi бойға əбден
ұялатқан кiсəпiр мiнез... өмiр сүру тəсiлi... биiк мансапқа
апарар «орнықты» қасиетi...
    – Мен өз кезегiмде қал-қадiрiмше күрестiм. Аянып
қалған жерiм жоқ, – деген ойын ашық айтты Мұхтар ағамыз.
    – Мұқа, Сiзге үлкен рақмет! Əр азамат халқының алдын-
да сiздей-ақ қызмет етсiн! – дедi залда отырғандар.
    Кiмнiң кiм екенiн араласа келе аңғарасың. Мұхаң да
бiлiктi заңгер-ғалым, Парламент Сенатының мүшесi Сабыр
                                                         351
Ахметжанұлы Қасымовты, сөз орайы келгенде, iлтипатпен
елге таныстыра кетгi. Сəкең Желтоқсан iсiне Қазақ КСР
Жоғары кеңесi құрған мемлекеттiк комиссия құрамында
да араласты. Ұзақ жылдар тергеу, сот саласыңда жұмыс
iстегендiктен, комиссия құрамындағы көп кiсiлер бiле
бермейтiн мəселелерге байыппен ендей бiлдi. МҚК-нiң тарт-
паларында, Iшкi iстер министрлiгiнiң кiлттеулi сейфтерiнде,
прокуратура кеңселерiнде жасырылған құжат-қағаздардың
əлi де көп екенiн, солар Желтоқсанға қатысты бiраз
шындықтың шымылдығын түретiнiн өте жақсы бiлген ол,
кейiнiрек Конституциялық сотта жемiстi жұмыстар жүргiздi.
Жанына өзiмен пiкiрлес əрiптестердi ұйыстыра бiлдi. Олар:
Георгий Владимирович Ким, Ордағали Ықсанов жəне
Жолымбет Бəйiшев сынды елiмiзге аса танымал заңгерлер
едi. Мiне, сол жiгiттер шырғалаңның iшiнен шындықты iздеп
архивтер мен мiз бақпайтын мекемелердiң тас қақпасын
ашты, жыландай ызғгарлы талайларды заң алдында жау-
ап беруге мəжбүр еттi. Ұлан-ғайыр материалдар жиналды;
əрбiр материалға талдау жасатты; алайда 12 томдық iске бай-
ланысты сот мүшелерiнiң хатттама құжаты даярланып, ендi
аяқталды дегенде iс тоқтатылды. Бұл, əсiресе, Желтоқсан
көтерiлiсiне байланысты Конституциялық соттың тергеу то-
бын басқарған Сабыр Ахметжанұлына қатты соққы болды...
    Жылдар алыстатқан сайын мəн-мағынасы арта түсетiн
тарихи оқиғалар болады. Мен өзiм Желтоқсан көтерiлiсiн
соның бiрi деп бiлемiн. Əрине, қақтығыс, қантөгiске жол
берiлген жерде неше алуан заңсыздықтар орын алады. Өз
iсiн жетiк бiлетiн жақсы заңгерлердiң де көрiнетiн, көзге
түсетiн кезi сондайда. Бұл ретте Сəкең туралы жазылатын,
айтылатын күндер келедi. Ол кiсi сондай ерекше құрметке
əбден-ақ лайықты заңгер-ғалым, қоғам қайраткерi.
    Желтоқсанның он жылдығына көршiлес Қырғыз
елi де ерекше мəн бердi. Ел Президентi Асқар Ақаев
арнайы қабылдау жасап, Алматыдан барған бiр топ
желтоқсаншыларға iлтипат көрсеттi. Əрбiрiне ескерткiш
сыйлық тапсырды.
    Дүрмектi бас қосу үстiнде ақындар да, тарихшы ғалымдар
да сөз алды.
    – Бiз өзiмiздiң жастарымызға да разымыз, – дедi аузы ду-
алы қырғыз ағаларымыздың бiреуi. – Алматыда бауырлары-
352
мыз қанға бөгiп жатқанда, қалай шыдаймыз?» деп бiр авто-
бус болып аттанған едi. Бiрақ, милициясы бар, МҚК-сi бар,
қала бердi – əскерi, не керек, оларды Қордай асуынан асыр-
май, кейiн қайтарыпты. Егер сол бауырларымыз бас көтерiп,
батылдық жасамаса, дəл бүгiн бiз қазақ туыстарымыздың
бетiне қарай алмас едiк...
    Əлгi сөздi естiп отырып, толқып, тебiренбеген кiсi
қалмады.
    – Шоң рахмет, Сiздерге – қырғыз бауырлар! – дедi
қазақстандықтардың атынан сөз алған Қырғыстан
Республикасындағы елшiмiз, Қазақ елiнiң де, Қырғыз елiнiң
де халық ақыны Мұхтар Шаханов. – Қазақтарды қанға
бөктiрдi деп берген марапат қағазын керi қайтарып, үлкен
өнеге көрсеткен, Таалайбек iнiм, сен де мың жаса!
    Қырғыз ағайындардың құрмет-ықыласы осылайша
естс қалды. Шақырып едi, алыссынбай бардық. Тiптi өз
қаржымызбен барып-қайттық. Елеп-ескерсе, жердiң қай
қиырына да баруға, қалғи бастаған халықтың қаһармандық
санасын оятуға əбден болады.
    Ал, Алматыда, тура үйiмiздiң iргесiндегi мекемеде
отырған аға-əпкелерiмiздi қайтiп сергiтемiз? Олар 1986
жылдың желтоқсаныңда «ақылды» едi, сол ақылынан əлi
де жаңылмапты. Жұртқа жаймайтын, бiрақ министрлiктер
мен əкiмшiлiктер арқылы таралатын, сақтаңдыруға сондай
сақ, елгезек, орындағыш... «Ой, бұл Желтоқсан болмағанда
бiзге тəуелсiздiк жоқ едi ғой», «Желтоқсанға қарыздармыз,
егемендiкке қолымыз жеттi. Желтоқсан – демократияға ба-
рар жолдың басы», – деп сайрағанда алдына жан салмайды!
Бiрақ, намысы жоқ. Солардың намыссыздығынан, жалған
сөзiнен жерiген Мұхтар ағамыз Ғалымдар үйiндегi алқалы
жиында да, басқа кездесулерде де «қанының iшiне су көп
араласқан», «қанының суы көбейген» дегендi қайта-қайта
күйiнiшпен айтты.
    Мен өзiм Алматы облыстық əкiмшiлiгiнде болған
кезiмде: «Апырай, алыстағы қырғыз бауырларымыздай
бола алмадыңдар ғой! Он жылда қанша рет шақырып,
қабылдағанын, үлкен бас қосу жасағанын бiлмеймiн.
Мен өзiм екеуiне қатыстым. Ал сiздер бiр ретте шақыра
алмадыңыздар. Қандарыңыз соншама сұйылып не көрiндi?»–
дедiм.
                                                      353
    Оларға не көрiнсiн? Бары сол болса, асып қайда барады?
Кеше коммунист едi, əлi де сол коммунистiк қалпын бұзбай
жүр. Билеттерi үйлерiнде тығулы. «Кiм бiледi, алда қандай
заман боларын?» деп, өткеннен үмiттi болып жүргендерi де
аз емес...
    Сондай үмiттiлер жоғарыда да отыр. Билiктiң тiзгiнiн
əзiрге бере қойған жоқ. Сондықтан да Желтоқсанға байла-
нысты Конституциялық сот процесi аяқсыз қалдырылды.
Күштiнiң аты – күштi: «Күштiнiң к...тi диiрмен тартады».
    Ауыл-үй құлазыды. Есiк-терезесiн тақтайлап, қала
жағалап кешкендер көп. Қалада да жұмыссыздық, қымбат-
шылық. Жұрттың жайы кеткен. Аш, жалаңаш студенттердiң
əйтеуiр оқып жүр деген аты. Сұрапыл соғыстың кезiнде де
мұндай болмаған шығар, əсте...
    Мiне, осындай қиын-қыспақты кезде Желтоқсанның
он жылдығын атап өту қалай болар екен? Əйтеуiр, тыныш
өтсе деген үрейлi ой билiктiлердiң бəрiн қатты мазалады. Ең
қауiптiсi жастар ғой, соларды сейiлтейiк деп, жоғарыдағы
əлдекiмнiң нұсқауына сүйенген Алматы қаласындағы кейбiр
оқу орындарының ректорлары студенттердi он-он бес күнге
ауылдарына «кезексiз демалысқа» аттандырды. Мiне, сол
ректорлар сексен алтының желтоқсанында студент жастар-
ды жатақханадан шығармаудың айла-тəсiлiн қарастырып,
күндiз-түнi жатын орынды күзеткен, күзеттiрген. Алаңға
шығып кеткендерiн жалма-жан қайтаруға жан-таласқан.
Өйткенi, жоғардан студентi алаңға барған ректорды
қызметтен босатамын, партиялық шара қолданамын» деген
сұсты хабар жеткен. Бүгiнгi ректорлардың бойында да сол
үрей, сол қорқыныш... Сол себептi де өтетiн кездесу кештерi
кейiндетiлдi немесе мүлде өткiзiлмедi.
    Ал өткiзiлгенiнiң өзi...
    Иə-иə, өткiзiлгенiнiң өзi өкiндiрдi. Қатысқан студент
қыз-жiгiттердi қатты қорқытып, үрейлендiрiп қойған ба,
қайдам, сондай сұлық, құлықсыз күйде отырды. Еңселерi
түскен енжар жастарды көрiп, көңiлiм құлазыды. Осыдан он
жыл бұрын дəл осылардай жастар алаңға барған. Əн салған.
Қолдарында транспоранттары болған. Ұлттар теңдiгi тура-
лы пiкiрлерiн бiлдiрген. Қазақ тiлiнiң, қазақ мектептерiнiң
басындағы ауыр мұңды ашынып жеткiзген. Сол үшiн
354
сойылға жығылған. Сонда да айтқанынан қайтпаған қайсар
ұрпақ едi. Ал, мыналар...
   Бұл менiң Асфандияров атындағы мемлекеттiк медицина
институты студенттерiмен болған жүздесуде көргендерiм.
Институт басшылары үрке қарайтындай, қорқып-сес-
кенетiндей саясатқа қарсы, мемлекеттiк мүддемiзге қарсы
лəм-мим дегем жоқ. Бар айтқаным баяғы – «листовка»
бастырғаным, абақтыда көрген қорлығым, МҚК қызмет-
керлерiнiң жасаған жəбiр-жапасы төңiрегiндегi əңгiмелер
ғана. Обалы қане, отырғандар сөзiмдi тыңдады. Ендi əн
салайық, алаңға шыққан жастар Шəмшi Қалдаяқовтың
«Менiң Қазақстаным» əнiн шырқаған. Бiз де Қазақстанның
көркеюi үшiн шырқайық. Елiмiз егемендi болды, тəуелсiздiгiн
жариялады», – деймiн. Бəрiбiр, зал толы жастар бейжай...
   Сириялық бiр студентке рахмет, менiң сөзiмнен кейiн iле
«Алтын күн аспаны» деп əндi бастап кеттi. Мен қосылдым.
Арасында «бəрiмiз шырқайық», «айтыңдар, қосылыңдар»
деп қоямын. Бiрақ, қосылған да, шырқаған да ешкiм болма-
ды. Менiң қаракөз iнi-сiңлiлерiм көңiлсiз қалыптарынан ай-
нымай, томсырайып тыңдады да отырды...
   – Студенттер стипендиясын айлап алмайды, бəлкiм, аш
шығар? – дедi менiң күлази айтқан əңгiмемдi естiген бiр кiсi.
   – Олар рухани аштыққа ұшырағандар. Бiз оларды солай
жазалап жатырмыз. Бiздiң тəжiрибемiздiң түрi солай ма деп
қорқамын, – дедiм мен.
   – Еңдi қауiптi де қасiреттi нəрсе – рухани жүдеушiлiк
қой. Рухани күйзелiске ұшыраған, рухынан, жiгерiнен жаси
бастаған кезде бəрi-бəрiнен қауiптену керек. Сол себептi
де, «Ойпырмай, 1986 жылдың желтоқсанында Алматы
көшелерiнде шерулеген, «Брежнев» алаңында орталықтық
өктемдiгiне қасарысып қарсы тұрған, қазақ рухын
аспандатқан қыз-жiгiттер мұндайi емес едi» деген ой менiң
миымды шаққылап, жүрегiмдi жиi ауыртып жүр...

                Əдеби жазбасын жасаған Тоғанай Талғат
                                           «Арай» журналы,
                                             №3, 1997 жыл.


                                                         355
Мəлiк ҚАЙДАРОВ

               ЕГЕМЕНДIКТЕ
          ЖЕЛТОҚСАНДЫҚТАРДЫҢ ДА
                 ҮЛЕСI БАР

    Ауылдан келген бiздер үшiн сол желтоқсанның қанша
қасiрет əкелерiн қайдан бiлейiк?...
    Қар қалың жауып, күн суытты. Пəтерiмiзде радио да,
телевизор да жоқ едi. Жаңалықтан бейхабармыз.Таңертең
ертемен жылу тұрмайтын үшқұдық пешке от жағып, шəй
iшемiз де, сабаққа тартамыз. Нағашыбаев Нұртуған мен
Əбдiреев Еламан, Мүкəримов Қайрат Алматы құрылыс тех-
никумын бiтiргелi жүр екен. Сержанов Мұрат Алматы темiр
жол институтының 2-курс студентi.
    Сол күнi бiрiншi сабақ математика болатын. Мен кел-
сем студенттер жиналып қалыпты. Бəрi əлденеге дүрлiгiп,
күбiрлесiп отыр екен. Апайымыздың көзiнде жас: «Тез
үйлерiңе қайтыңдар. Бiрақ үйден шықпаңдар.», – дедi.
Жалынды. Шыр-шыр еткенi əлi көз алдымда.
    Үйге келсем жiгiттер отыр. Ашуға булыққан түрлерi ыза-
лы.» Кеше түнде алаңдағы жастарды суық сумен атып, ду-
бинкамен ұрып, итке талатып, тұтқындаған көрiнедi.Көшеде
қаптаған милиция, ДНД, солдаттар – үйге əрең жеттiк, –
дейдi. Сол жерде ватманға «Əр елдiң өз көсемi болуы керек!»
деп жазып алып, жеңiлдеу, ыңғайлы киiнiп көшеге шықтық..
Ботаника бульварымен Космонавтар көшесiне шықсақ
– алаң жағын солдаттар қоршап тұр екен. Космонавтар
көшесiмен Абай даңғылына түстiк.Көше толы жастар, сту-
денттер, əртүрлi жастағы кiсiлер. Абай мен Масаншы көшесi
қиылысында митингi болды. Абай көшесiмен Фурманов
даңғылына түсiп көтерiлудi ойлап келемiз. «Атамекен»,
«Менiң Қазақстаным» сияқты əндердi айтып келемiз. Мира
мен Абай қиылысында қасымызға келiп тоқтаған автобу-
стан түскен ДНД жасағы бiзге қарсы лап қойды. Бiз де қарсы
ұмтылдық. Қолдарында газетке ораған арматуралар. Бiреуi
сол жерге таяқтан құлап қалды, қалғандары қашып автобус-

356
пен жоқ болды. Фурманов көшесiнде жiгiттер бiр əскери
машинаны аударып тастапты. Алаңды үлкен қалқандары
бар, беттерiн қорғайтын каска киген солдаттар қаз-қатар
қоршап тұр екен. Адамдар келiп-кетiп дегендей, толас
жоқ. Бiз тұрмыз. Солдаттар дəл қасымызда тұр. «Үйлерiңе
қайтыңдар!» – деп ескерткен болады. «Шыдаймыз!» – дейдi
жiгiттер. Аяз күшейiп барады. Су шашатын, өрт сөндiретiн
машиналар қаптап, Фурманова жағында микрофонмен
əлдебiр министр сөйлейдi. «Тараңдар!» – дейдi. Кенет… не
болғанын бiлмеймiн, жақын тұрған солдаттар бiзге дубин-
каларымен лап қойды. Бiзде қару жоқ, қыз-əйел, үлкен-кiшi
демей соққылай жөнелдi. Қыздар мен əйелдер қашсын деп
жалаң қолмен дубинкадан қорғап жүрмiз. Қашып та келемiз.
Олар бастырмалатып қуып бердi. Бiр қарасам «Океан»
магазинi тұсы екен, солдаттар бiзбен алысып жүргенде
топтың жартысы қашып үлгердi. Қалғанымыз Фурманов
пен Сатпаев көшесiнiң қиылысындағы əскери госпитальдiң
дуалына қарай жүгiрдiк, дуалдан қарғымасақ қолға түсемiз.
Биiк дуалдан жандəрмен секiрiп, Ленин даңғылына шықтық.
Сиреппiз. Мен қатарлы қазақ жiгiттерi. Төбелес басталғанда
өз жiгiттерiмнен ажырап қалдым. Жанталасып жүрiп
Ленин даңғылының бойымен, талдардың арасымен жоғары
көтерiлiп келемiн. Көше толы милиция, машиналар екен.
Əрең деп Əл-Фараби жағына сытылып шықтым. Одан қанша
жүргенiмдi бiлмеймiн, Марков көшесi-ау деп ойлаймын, ел
аяғы басылсын деп көшедегi арыққа жата кеттiм. Арсылдаған
ит дауысы келедi. Аңдып жүрген солдаттар. Манағы алаңда
жеген таяқтан сыздаған денемнiң ауырмайтын жерi жоқ.
Шаршаппын. Сол басылсын деп суық қарда бiраз жаттым.
Көше жақтан фарын жарқыратқан машиналар толастар
емес. Iз кесiп жүр. Суық, аяз, арықтың iшiнде екi сағаттай
жаттым. Манағы алаңдағы айқай, ыза-қиқу құлағымнан ке-
тер емес. Тап қазiр бiреуi жетiп келердей. Жiгiттер не бол-
ды екен деп те қоямын. Қолға түсiп қалмады ма деп жаным
шырқырайды. Ақыры бар күшiмдi жинап тұрып Весновканы
жағалап, абайлап отырып Ботаника бульварындағы үйiме
келдiм. Үйге келсем Еламаннан басқасы түгел отыр. Ендi
Еламанды уайымдадық..

                                                       357
    Таңертең Еламан келiп тұр. Қасында морфлотта болған,
əлi формасын шешiп үлгермеген қазақ жiгiтi. Екеуiн ұстап
алып, көгала торғайдай еткен. Ертеңгiсiн мəлiметтердi алып,
қасыңдағы жiгiттерiңе айт, ешқайда шықпайсыңдар, жауап
аламыз деп босатқан.
    Күнде келiп машинамен бiздi жауапқа алып кетедi.
Содан түнгi 11.00-де босатады. Күнде сұрайтыны: «Алаңға
шықтыңдар ма?». Бiз бəрiмiз келiсiлген жауаптан танбаймыз.
»Киноға бардық». Бөлек-бөлек бөлмелерге апарып тергедi.
Бiрде менi тергеп отырған қазақ жiгiтiнен қызметi жоғары
орыс жiгiтi менi «қайдан?» деп сұрады. Ол Қызылордадан
деп едi, «Бұлардың бəрi басмашылар, бəрiн ату керек, қамау
керек!» – деп зəрiн төксiн. Мен отырмын iштен тынып.
Тергеушiлер одан əрi қысады. Бəрiбiр бəрiң сотталасыңдар
дейдi. Ауылдың аңқау баласы, алаңда бiздi суретке тартып
жатыр деп ойлаппыз ба? Сөйтсек суретке түсiрiп алыпты.
Суретпен iздеп, басты қатырды ғой. Ақыры дəлел таппай, бiздi
босататын болды. Еламанды сол түнi ұсталды деп соттайтын
болды. Оны Сейфуллин мен Мақатаев көшесi қиылысатын
жердегi түрмеге алып кеттi. Елден Еламанның əкесi келген.
Бəрiмiз жабылып Еламанды алып қала алмадық. Еламанды
төрт жылға соттады. Сот Байзақов көшесiндегi аудандық сот
үйiнде болды. Қандай өкiнiштi едi. Мұрат пен менi оқудан
шығарды. Тек Қайрат пен Нұртуған дипломдарын алды.
Елге кеттi. Пəтерде жалғыз қалдым. Жауапта жүрген
күндердiң азабы бiр бөлек əңгiме, желтоқсаннан кейiнгi
үш ай сансыратып кеттi. Оқудан да шығып, далада қалдым.
Март айында Алматыдағы ПМК-37 «Алматыжилстройға»
монтажник болып жұмысқа кiрдiм. Пəтерге жiгiттердiң
қарызын төледiм. Соңымызда КГБ-ның адамдары. Олар
құрылысқа да келiп тексердi, əйтеуiр ешқайсымызды
əкетпедi. Күндер, жылдар өте бередi екен. Келесi жылы оқуға
тапсырып, Алматыдағы Н.В.Гоголь атындағы көркемсурет
училищесiне оқуға түстiм. Сурет салушы едiм, архитектура
сонымен қалды.
    1991 жылы егемендiк алдық қой. Не деген бақыт! Бiрақ,
егемендiктi алуға желтоқсандықтардың да үлесi бар екенiн
еске ала бермеймiз, сол өкiндiредi...

358
                                 Мамытбек ҚАЛДЫБАЙ

        1. НАЙЗАҒАЙ ОЙНАҒАН КҮНДЕР
    Мезгiл сəске түс. Лекция басталғанын хабарлап, қоңырау
соғылысымен өзiм кураторлық ететiн бiрiншi курстағы
студенттерiмнiң аудиторияға жапатармағай енiп, орындары-
на жайғасқанын көрген мен кафедрама қарай бұрыла берiп
едiм, алдымнан лаборант келiншек қарсы ұшырасты. Өңi
сұп-сұр.
    – Декан барлық оқытушыларды шұғыл шақырып жатыр,
– дедi ол аптыға сөйлеп.
    – Тыныштық па?
    – Тыныштық емес. Студенттер Колбиннiң Қазақстан
коммунистiк партиясы орталық комитетiнiң бiрiншi хатшы-
сы боп келгенiне қарсылық бiлдiрiптi.
    Бiз тез жиналдық.
    – Алматы жастары Орталық алаңға (қазiргi Республика
алаңы) жиналып жатқан көрiнедi. Сiздер, жолдас куратор-
лар, өз студенттерiңiзге əзiр болыңыздар. Ол жаққа бiрде
бiр студент аяқ баспасын. Бəрiне жағдайды айтып, түсiнiк
жұмысын жүргiзiңiздер. Қазiр ғана бiзге Қазақ ССР-i
Орталық партия комитетiнен: «Алаңдағы берексiз у-шуға
студенттерiңiз қатыспасын! Егер қатысса, бiзден жақсылық
күтпеңдер!» – деген қатаң тапсырма алдық.
    Куратор жолдастар, ешқандай қорқытып-үркiткенiм
емес, егер өздерiң жетекшiлiк ететiн курстан бiр студент
алаңға баратын болса, бастарыңмен жауап берiп, қатаң
жазаға ұшырайсыңдар, – дедi деканымыз Козменько əр сөзiн
нығарлай сөйлеп.
    Тез тарадық. Студенттерiм жайғасып отырған əлгi
аудиторияға келсем, жан баласы жоқ. Жүрегiм бiр сұмдықты
сезiп, жүгiре басып, дереу университет тұсындағы аялдамаға
келдiм. Келсем, 22 студентiм автобус күтiп тұр. Тойға бара
жатқандай бəрiнiң көңiлдерi көтерiңкi, жүздерi жарқын.
    – Қайда барасыңдар? – дедiм ентiгiмдi баса алмай.
    – Орталық алаңға.
    – Тiлiмдi алып, қайтыңдар. Мұның аяғы үлкен шатаққа
айналады. Сендер жассыңдар, жаным ашиды. Менiң де
өздерiңдей балаларым бар, – деп сезiмдерiне тиiп, түсiндiре
                                                       359
бастап едiм, əскери борышын өтеп келген ұзын бойлы, сым-
батты, ер тұлғалы, шашы, қасы-көзi мойылдай қара Айдар
Елтүзеров деген студентiм:
    – Ағай! Бiз сiздi көрген жоқпыз, сiз бiздi көрген жоқсыз!
– дедi жiгерге толы асқақ, өр үнмен кесiп сөйлеп.
    – Солай ма?! – дедiм мен де өктем үн қатып, ықтырып,
өз дегенiме көндiрсем деген үмiтпен, мөлдiр, тұнық жанары-
нан жанарымды алмай.
    – Солай! – Ол тайсалмады. 22 студентiмнiң үшеуi əскери
борышын өтегендер едi. Қалған 19-ы мектеп қабырғасынан
жаңа келген, өмiрдiң ащы-тұшысынан əлi хабары аз сарыау-
ыз балапандар болатын. Ендiгi жерде соларға қарап:
    – Тiлiмдi алып, керi қайтыңдар, – деп едiм, бəрi бiр ау-
ыздан:
    – Қайтпаймыз, ағай, бiздi үгiттеп əуре болмаңыз, – дедi.
    Үн-түнсiз керi оралдым. Деканымыз:
    – Ешқайсың ешқайда кетпейсiңдер, – деп ескерттi. Түс
қайта, сағат төрт шамасында ол бiздi қайта жинап:
    – Қазiр бəрiмiз Орталық алаңға барамыз. Əрқайсымыз
студенттерiмiзбен жеке-жеке сөйлесiп, керi алып қайтамыз,
– дедi.
    Орталық алаңға бардық. Алып алаңда ине шаншар бос жер
жоқ. Қаптаған жастар. Олардың кейбiрi өз тұстастарының
иықтарына шығып:
    – Москва бiздiң ұлттық сезiмiмiздi аяққа таптап, қорлады.
Көсемiмiз Лениннiң ұлттық саясаты бұрмаланды. Тiлiмiз
жойылу алдында. Бiзге мүлде белгiсiз Колбиннiң керегi
жоқ! – деген тəрiздi ашу-ызаға, ренiшке толы сөздердi ай-
тып, сұрақтарына тиiстi жауап алғанша құрбы-құрдастарын
алаңнан кетпеуге шақырып жатыр.
    Биiк мiнбеде Үкiмет басшылары. Колбин көрiнбейдi.
Микрофон ұстаған ұзын бойлы бiреудiң қолына қайта-қайта
жармасып, микрофонды алып, сөз сөйлемек болған бiздiң
журналистика факультетiнiң төртiншi курс студентi Мира
Берiкболованы көрiп, таң қалдым.
    – Ойпырма-ай, мына қызымыз не деген өжет?! – деп
iштей сүйсiнiп, бiр жағынан ертеңгi күнi басына бұлт
үйiрiлiп жүрмесе игi едi деп тiтiркене қауiптендiм. Ақыры
қасындағы адамнан микрофонды тартып алып:
360
    – Шығыс Қазақстан облысы Өскемен қаласында бiрде-
бiр қазақша бала бақша, бiрде-бiр қазақша мектеп жоқ. Бұл
қазақтарды адам орнына санамаудың айқын дəлелi! – де-
ген тəрiздi қаныңды қайнатар ашу-ызаға, ренiшке толы
сөздер айтты. Кейiн бiлдiк, əлгi микрофон иесi Қазақ ССР-i
Мемлекеттiк қауiпсiздiк комитетiнiң төрағасы Шевченко
екен.
    Үкiмет мүшелерi:
    – Тараңдар! Тарамасаңдар, күш қолданымыз, – деп
қорқыта сөйлеп, жастардың намысына тиiп, жағдайды
бұрыңғыдан да ұшықтыра түстi.
    Бiр сұмдықтың боларынан хабар бергендей кеш
қабағы салбырап, айнала-төңiрек қарауыта бастады.
Студенттерiмiзге:
    – Жүрiңдер, қайтайық, – десек, үнсiз бастарын шайқайды.
Тiптi бiздi танымайтын жандардай сөйлескiлерi келмей, терiс
айналып кетедi. Олардың илiкпейтiнiне деканымыздың көзi
жеттi-ау деймiн:
    – Жарық барда факультетiмiзге жетiп алайық, – деп
алаңға келген оқытушыларды ертiп, күнбатысқа қарай жы-
лыстады. Алаңнан жүз, жүз елу метрдей ұзай бергенiмiзде,
қарсы жақтан үш қазақ жiгiтi асқан жылдамдықпен жүгiрiп
келе жатты. Бiреуi ұзын, екеуi орта бойлы. Бейне ұлы
бəйгеден құр қалатын жандардай тұсымыздан зу етiп өте
шықты. Сол сəт көз алдыма баяғының батырлары елестедi.
Iле-шала Баукеңнiң, Бауыржан Момышұлының: «Бiздiң ара-
мызда қорқақ жоқ» – деген аталы сөзi есiме түстi.
    Соңыма бұрылып қарап едiм, алаң желдi күнгi теңiз
толқындай ығы-жығы көрiнiске толып кетiптi. Төбелестiң
басталғанын iшiм сезiп, қатты тiтiркене тiксiндiм.
    Ертеңiне-ақ тергеу, тексеру басталды. Жиналыстан жи-
налыс. Кафедра меңгерушiм Сопкин:
    – Қазақ тiлiнiң қолдану аясы тарылды дейсiңдер. Оған
балаларын өз еркiмен орыс мектебiне берген ата-аналардың
өздерi кiнəлi. Басқа жақтан мысал iздемей-ақ қояйық, мына
бiздiң оқытушымыз Мамытбек Қалдыбайұлы баласын орыс
мектебiнде оқытып жүр, – десе бола ма? Мен орнымнан
ұшып тұрып:
    – Петр Тереньтевич, сiз қателесiп тұрсыз. Менiң балам
145-шi қазақ орта мектебiнде оқиды, – деп едiм, студенттер
ду қол соқты.
                                                       361
    Бiр орыс студентi:
    – Алаңға шыққандарды аяусыз жазалау керек. Уы дене-
ге жайылып кетпес үшiн қарақұрт, не жылан шаққан дене
бөлшегiн өткiр пышақпен түгел кесiп алып тастау қажет! –
деп кiжiне, сес көрсете сөйледi. Ой, ол күндерi кiм не демедi?
    Үш студент қызым тар қапасқа қамалып, бiр аптадан кейiн
ғана шықты. Ол үшеуi бiр оңбағандардың айтақтауымен:
    – Бiздi алаңға барыңдар деп ұйымдастырып, үгiттеген
оқытушымыз Мамытбек ағай мен ректорымыз Өмiрбек
Жолдасбеков, – деп мəлiмдептi. Қалған 19 студентiм:
    – Бұл – жала. Қайта Мамытбек ағай бармаңдар деген, –
деп маған ара түсiптi.
    Бостандық аудандық милиция бөлiмiнiң қызметкерi,
майор Шортанбаевтың қабылдауында болғанымда:
    – Сiз қамалуға сəл-ақ қалдыңыз, – дедi.
    – Қалайша? Iстiң ақ, қарасын ажыратпай қамай бересiздер
ме?
    – Iстiң ақ, қарасы қашан анықталғанша азап шегетiн
едiңiз.
    Кейiн бiлдiм, менi қамау жөнiнде тиiстi орыннан арнайы
тапсырма болған тəрiздi. Бағыма орай, кiнəсiз екенiме көзi
жеткен Шортанбаев азаматтық жасап, арыма ара түсiптi.
Ол ұлттық қаны, намысы бар, əдiлеттi жiгiт екен. Кейiн
жағдаймен таныса келе оның талай студентiмiздi жазадан
аман алып қалғанын бiлдiм.
    Есiмде ұмытылмай қалған бiр жағдай – универси-
тет оқытушылары бас қосқан үлкен жиында ректорымыз
Өмiрбек Арысланұлы Жолдасбековтың өзiн еркiн, өр ұстап,
батыл да тапқыр сөйлеген сөзi. Жиналысқа Қазақ ССР-i
Орталық партия комитетiнiң хатшысы З.Камалиденов те
қатысып отырған едi. Өмекең оған қасқая қарап:
    – Жеке басыңның мақсаты үшiн маған жала жауып,
Желтоқсан көтерiлiсiн ұйымдастырған сенсiң деп менi
қылмыскер етiп, тар қапасқа қамамақсың. Ол ойыңнан түк
те шықпайды. Аққа қара жұқпайды. Кiмнiң кiм екенiн əлi
уақыт көрсетедi. Халқымның, елiмнiң алдында арым таза!
– дедi.
    Бұл сөз бəрiмiзге қуат берiп, еңкiш тартқан еңсемiздi
тiктей түстi.
362
    Жасырып, жабары жоқ, арамызда кертартпа, кеще
оқытушылар да кездестi. Көтерiлiске қатысқан студентте-
рiмiздi кекетiп, арына тигендерi де болды. Мысалы, менiң
бiрiншi курсымды бастап, алаңға алып барған Айдар
Елтүзеровты:
    – Ей, Елбұзаров! – деп мазақтай күлген оқытушысымақты
да ұшырастырдық. Керiсiнше, Тұрымтай тəрiздi ұстаздар
шырылдап, студенттердi жазадан аман алып қалуда үлкен
ерлiк танытты. Сол тұста менiң ауырып, ауруханаға
түскенiмде, ол кiсi:
    – Сендер тiл алмай оқытушыларыңның жүрегiн
ауырттыңдар, – деп маған да қамқоршы болды.
    Мен студенттерiмдi:
    – Бұлар əлi балапан, мектептi жаңа бiтiргендер, – деп
қорғап бақтым.
    – Ағай, бiздi итке талатып, темiр таяқпен, темiр күрекпен
ұрады деп ойлаған жоқпыз. Шынымызды айтсақ, бiр
жағынан жастардың көп жиналғанын қызық көрдiк, – деген
студентiм Гүлзира Серғазинаның сөзiне қалай сенбессiң?
    Қамалып қалған үш студент қызымның жағдайын бiлгелi
күнде милиция бөлiмiне барып, Жұмахан Шортанбаевпен
сөйлесiп тұрдым. Заң бойынша олармен менi жолықтырмады.
    – Сiзден өтiнем, үш қызыма зорлық, зомбылық жасалма-
сын. Өзiңнiң де бала-шағаң бар шығар? – дегенiмде, майор:
    – Маған сенiңiз, оларға ешкiм зəбiр көрсете алмайды.
Мен өзiм жеке бақылауыма алып отырмын, – дедi. Мың
болғыр Жұмахан (бүгiнде Алматы облыстық Iшкi iстер
басқармасы бастығының орынбасары, полиция полковнигi)
сөзiнде тұрды. Бiр аптадан кейiн қыздарым тар қапастан
аман-есен шықты. Сондағы қуанғанымды көрсеңiз. Мен,
əсiресе, милиция қызметкерелерi арасында да Желтоқсан
жастарына жаны ашығандардың болғанына қуандым.
    Республика прокурорынан шақырту алып, барғанымда,
жас тергеушi жiгiт даусын көтерiп, тықақтап:
    – Сен Колбинге қарсы екенсiң! – деп зiлдене сөйлегенiне
зығырданым қайнап, өзiмдi өзiм ұмытқандай күй кештiм.
    – Сен, бiрiншiден, маған сiз деп сөйле. Екiншiден, менi
Колбинге қарсы деп кiм айтты?! – дедiм алқымынан ала
түсердей ашуға мiнiп. Ол тайсақтап, жөнiне көштi. Мұндай
                                                         363
қан қайнатар, жүйкеңдi жүнше түтер қайғылы күндер де аз
болған жоқ…
    Тергеу бiрнеше айға созылды. Сол тұстағы шеккен азабы-
мызды, жер боп қорланған сезiмiмiздi сөзбен айтып жеткiзу
қиын. Бəрiнен өрiмдей жас қыздарымыз бен ұлдарымыздың
итке таланып, темiр таяқ, темiр күрек соққыларына жығыл-
ғанын, жендеттердiң керзi етiгi тепкiсiнен бауырларының,
бүйректерiнiң езiлгенiн, ызғарлы аязда бiрнеше сағат қар
үстiнде жатқанын еске алған сайын, құлдық, бодаулық
өмiрдiң қандай қасiрет екенiн бар болмысыммен терең
сезiне түскендей болам.
    Найзағай ойнағандай əсер еткен сол сұсты Желтоқсан
күндерiнде екiншi курс студенттерiне:
    – Бақыт дегенiмiз не? – деген сұрақ қойғаным бар. Еш-
қайсысы жөндi жауап бере алмай қиналды. Берген жауапта-
ры жалпылама.
    – Бақыт дегенiмiз бiр сөзбен ғана айқындалады, – деп
қайта-қайта ескертiп, əлекке түстiм. Ақырында бiр студент
(өкiнiшке орай, аты-жөнiн ұмытыппын):
    – Бақыт дегенiмiз – бостандық, – деп жауап бердi.
    – Дұрыс, жарайсың! – деп мен оған ризалығымды
бiлдiрдiм.
    Бiз тəуелсiз елдiң нағыз бақытты азаматтарымыз.
Бұл теңдесi жоқ шаттыққа оңай жеткен жоқпыз, оған та-
лай ерлерiмiздiң төгiлген қаны мен терi, көз жасы арқылы
жеткенiмiздi ешқашан ұмытпауымыз керек. ,,Баянсыз
жiгiт жұлқынса да, жауға шаба алмас, дауға жарамас,,
– деген ұлағатты сөзге мəн бере отырып, Желтоқсан
көтерiлiсi күндерiнде халқымыздың намысы үшiн арыстан-
дай айбат шегiп, жолбарыстай қайрат танытқан ержүрек
жастарымыздың ерлiгiне бас ие отырып:
    – Желтоқсан көтерiлiсiнiң тарихи маңызы неде? – деген
сұраққа, мен өзiмше:
    – Ержүрек жастарымыздың ашу-ызасы, намысы –
жерiмiздiң тұтастығын сақтап қалуға да ерекше қызмет еттi.
Егер «басқа салды, бiз көндiк» деген құлдық сезiм жетегiне
ерiп, үндемей қалғанымызда, солтүстiк облыстарымыз,
сөз жоқ, Ресейге, Маңғыстау Түрiкменстанға, Оңтүстiк
Қазақстан облысы Өзбекстанға үлестiрiлiп берiлер едi.
Желтоқсан көтерiлiсiнiң ең үлкен маңызының бiрi осында
деп бiлем…
364
                    2. ЕРЛIК РУХЫ
    Құлдыққа, бодандыққа қарсы бас көтерген 1986 жылдың
16-желтоқсан күнгi қазақ жастарының ашу-ызасы арнайы
сынақтан өткен Үкiмет қарулы күшiнiң жан төзгiсiз ауыр
соққысына тап болды. Талап-тiлектерiн бейбiт жолмен
шешемiз деп үмiттенген олар шектен шыққан қатыгездiктi
мүлде күткен жоқ едi. Халықтарға теңдiк, бостандық əпердiк
деген Кеңес үкiметiнiң саясаты алдамшы екенiне анық
көздерi жеткен жастар қан жұтып, қансырап жатса да, алған
беттерiнен қайтпады.
    Қанша құрбы-құрдастары соққыға жығылып, итке тала-
нып, түрмеге түстi, қанша құрбы-құрдастары қол-аяғынан
оңбай жараланып, қақаған қыста бiрнеше сағат бойы қар
үстiнде жатып, мүгедек болды. Осының бəрiн көре, бiле
тұра ешқайсысы жасып, жалтақтамады.
    …18-шi желтоқсан. Қабақтары жауар бұлттай түйiлiп,
жанарлары ашу-ызадан от шашқан жастар Үкiмет алаңына
бүгiн де көктемгi тасқындай жан-жақтан толассыз құйылып
жатты. Қандықол, қандыкөз қарулы əскерден сескенген бiрi
жоқ.
    Сағат таңертеңгi он. Алаңға С.М.Киров атындағы
(қазiргi Əл-Фараби) Қазақ мемлекеттiк университетi фило-
логия факультетiнiң бiрiншi курс студентi Асқар да келдi.
Жалаңбас. Қалың қара шашы керi қайырылмай жалдана
көтерiлiп, суық сорған түзу, қыр мұрыны сұрлана сорайып,
боп-боз өңiн сұстандыра түскен. Үстiнде жұқалау сұр түстi
пальто, аяғында бəтiңке.
    Алаң толы өзiндей жастар. Əр тұстан:
    – Бiз күш қолданғанға қарсымыз! Екi күннен берi талай
құрбы-құрдастарымыз соққыға жығылып, түрмеге қамалды,
талайының бастары жарылып, қол-аяқтары сынды. Бұл не
масқара?!
    – Осының бəрiне үкiмет жауап беруге тиiс!
    – Бiзге өзiмiздiң республикамыздан шыққан басшы ке-
рек. Колбин кетсiн!
    – Ана тiлiмiзде бала бақшалар, мектептер ашылсын! –
деп айқайлаған ызалы дауыстар жан-жақтан естiлiп жатты.
    Жастардың қарсы алдарында ұзыннан ұзын шеп құрып,
бұйрық күтiп тұрған қарулы əскер төбелестi бастап жiбердi.
                                                      365
Бұл жолы қандықол жендеттер қулыққа көшiп, қалың нөпiр
жастар тобын бес-оннан бөлшектей қоршап ап, соққыға
жығып, күнiбұрын арнайы əкелiнген машиналарға тиеп əлек.
    Кеуделерiн кек кернеген бейбiт шерушiлер қоршауда
қалған замандастарына қол ұшын бере алмай аласұрды.
Олай ету ендi еш мүмкiн емес едi.
    Шетiнен бөлшектей қоршап, соққы астына алған жа-
уыздар қарусыз жандарды жапыра қиратып, аяусыз жан-
шып, тоз-тозын шығаруға айналды. Өзек өртер өкiнiш–
ұйымдаспаған, бiр орталықтан басшылық еткен көсемi жоқ,
қарусыз жастар бұл жолы да шегiнуге мəжбүр болды.
    – Аға, қоршауда қаласыз, қашыңыз! – деген нəзiк дауысқа
Асқар жалт қарай бере, бiр жендеттiң жас қызды ұшы сүйiр,
сабы қысқа күрекпен құлаштай ұрғанын, əлгi өрiмдей
қыздың шыңғыра құлап бара жатқанын көрiп қалды.
    – Миы шашылып кеткен шығар, – деп ойлап үлгерген ол
бар пəрменiмен алға жүгiре жөнелдi.
    Қанды алаңның батыс жақ шетiндегi көлденең көшенi
кесiп өткен ол ендi жүгiргенiн қойып, аздап ентiгiн баспақ
едi. Сол мезетте соңынан қуып жеткен жендет резiңкi
таяқпен оң аяғының тiзесiн көздей ұрды. Асқар көк мұз
үстiне кескен теректей құлап түстi. Жалма-жан етқызуымен
орнынан тұрмақ боп едi, тұра алмады. Бiр кезде екi қыз екi
жағынан кеп, қолтығынан сүйемелдеп:
    – Жүрiңiз, аға. Қолға түспей тұрғанда тез бұл жерден
кетiп үлгерейiк, – деп алға жетектей бастады. Аяғының
зырқырап ауырғанын бiлдiргiсi келмеген ол ернiн тiстеп,
ақсаңдап келедi. Жүз метрдей жүргеннен кейiн биiктiгi кiсi
бойындай бетон қоршау-қабырғаға кезiктi. Қабырға жанын-
да сырықтай арық екi жiгiт тұр. Жүгiрiп келгендердi келген-
дей екi қолынан ұстап, тiк көтерiп, қоршау-қабырғаның ар
жағына асырып жатыр. Жүздерiн тер көмiп кеткен.
    Екi жiгiт Асқарға да көмек қолын созды. Ол солай аман
қалды. Əупiрiмдеп машина ұстап, жатахқанасына жеттi.
Соққы тиген аяғы зырқырап ауырып, күп боп iсiп, жа-
нын қоярға жер таптырар емес. Сыр бермей шыдап бақты.
Шыдамасқа амалы жоқ. Жараланып ауруханаға түскендер
дереу тиiстi орындарға хабарланып, қылмыскерлер тiзiмiне
тiркелiп жатқанын ол бiрiншi күнi-ақ естiген.
366
    Төсекке таңылып, орнынан қозғала алмай қалған Асқар
төртiншi күнi дəрiгер шақыртуға мəжбүр болды. Келген
дəрiгер еврей жiгiтi екен.
    – Аяғыңды iрiң жайлап кеткен. Тiзенiң ортасында
сұйықтық болады. Iрiң сол сұйықтыққа 3-4 миллиметр ғана
жетпеген. Тез операция жасамасақ, аяғың жүрмей, семiп
қалады, – деп жедел жəрдем шақыртып, ауруханаға алып
кеттi.
    Дəрiгер азамат екен, Асқардың Желтоқсан көтерiлiсiне
қатысқанын бiлгенiмен бiлмеген сыңай танытты. Ешкiмге
ештеңе деген жоқ. Ың-шыңсыз операция жасады.
    Асқар университетiне аяғын тiк басып оралды.
    – Сен қайда кеттiң? Бiр жендет иығымнан темiр күрекпен
ұрып, талдырып тастады. Көмекке келер десем, ұшты-күйлi
жоқсың, – деп өзiмен алаңға бiрге барған курстас құрбы
қызы ренжи өкпеледi.
    – Керiсiнше, мен сенi iздеп таппадым ғой. – Асқар басы-
нан өткен жағдайды айтып едi:
    – Мiне, қарашы иттердiң iстегенiн. Күрек жүзi иығымды
кесiп түсуге сəл-ақ қалған, – деп курстас құрбысы көйлегiнiң
жағасын ағытып, жарақат iзiн көрсеттi.
    Көп ұзамай «Вечерняя Алматы» газетiнде құрбысының
суретi жарияланды. Ендi оған ұсталып, тар қапасқа қамалу
қаупi төндi. Ол белiне түскен шашын қырқып, бұйралады,
сəндi киiмдерiн жұпыны, ескi киiмдермен ауыстырып,
əлекке түстi. Көзiлдiрiк киiп, суреттегi бейнесiнен мүлде
бөлек бейнеге ендi. Сөйтiп ұсталмай, аман қалды.
    Күнде тергеу. Үлкен аудиторияда бiрiншi курстың
90 студентi қатысқан жиналыс өттi. Оған Мемлекеттiк
қауiпсiздiк комитетiнiң үш қызметкерi қатысты. Бiреуi
Москвадан келген орыс, екеуi қазақ. Студенттерге:
    – Нендей жағдай? Алаңға шығуларыңа не себеп болды? –
деп сұрақ қойды. Екi қазақ жiгiтi көрер көзге еш қымсынбай
Москвадан келген орыс жiгiтiне жағымпазданып, жағынып
отыр. Бұл көрiнiс студенттердiң ашу-ызасын еселей түстi.
    Əлгi үшеу бұған дейiн жатақхана бөлмелерiн аралап,
əр студентпен жеке сөйлесiп, бiразын университеттен
шығарып, бiразын түрмеге қамап үлгерген едi. Ойлары –
жастардың сағын сындырып, жасыту. Мына жиналысты
өткiзудегi мақсаттары да сол болатын.
                                                        367
    Бiрiншi боп Ғазиз деген, жасы отыздан асып кеткен,
коммунист студент сөз алды. Ол Жезқазған облысының бiр
колхозында партия ұйымының хатшысы боп iстеген, өте
сауатты, бiлiмдi, орысша, қазақша, екi тiлде еркiн, шешен
сөйлейтiн жiгiт едi. Ұлт тағдырына байланысты Лениннiң
томдарынан үзiндiлер келтiрiп:
    – Жастардың алаңға шығуының себебiн бiле тұра
бiлмеген боп, құйтырқы сұрақ қойып отырсыңдар. Сендер
ұлттық саясатты бұздыңдар. Лениннiң пəлен томының
пəлен бетiнде былай деген, – деп ой бiр кеттi дейсiң ағып.
Мұны күтпеген үшеудiң көздерi шарасынан шыға жаздады.
Москвадан келген жiгiт сасқанынан:
    – Сен қылмыскерсiң! Сөйлеп тұрған сөзiң – қылмыс! –
деп айқайлады.
    – Қылмыс емес, шындық! – деп Ғазиз өршелене түстi.
    Студенттердiң оны қолдап, қолпаштай соққан қолы
аудитория iшiн жаңғыртып жiбердi.
    Ғазиз сөйлеп бiтiп, орнына барып отырды.
    – Тағы кiм сөйлейдi?
    Аудитория құлаққа ұрған танадай жым-жырт. Көзге
түсiп, ертеңгi күнi тергеудiң астында қалам ба дегендей
ешкiмде үн жоқ. Шынымен жастар жасып, айтар сөзiн айта
алмауға айналған ба? Кенет:
    – Маған рұқсат етiңiз? – деп аудиторияның алдыңғы
қатарында отырған Асқар қол көтерiп, орнынан тұрды.
    – Рұқсат.
    Ол мiнбеге жайлап басып кеп:
    – Мен қанды алаңдағы бiр көрiнiске арнап жазған
өлеңiмдi оқысам деймiн, – деп төмендегi төрт шумақ өлеңдi
жатқа оқып шықты.

          – Жүрегiнде ұлттық намыс оянған,
          Жас қыз жатты өз қанына боялған.
          Он екiде ашылмаған бiр гүлi,
          Көрер қызық, бақытынан тоналған.

          Ата-ананың əлпештеген бiр қызы,
          Мүмкiн əлде бiр сорлының жалғызы.
          Қарақұстан тиген соққы талдырып,
          Солып бара жатты қырдың бiр гүлi.
368
          Бiр жiгiттiң армандаған ғашығы.
          Қол жетпеген бiреулердiң асылы.
          Болашақта мүмкiн қазақ ақыны,
          Сорлы өнердiң тумай сөнген жалыны.

          Жас қыз жатты соңғы деммен қырылдап,
          Өлi жанға ендi кiмдер ұрынбақ?
          Жиркенгендей жерде болған сұмдықтан,
          Күн де батып бара жатты қырындап…

   Асқар өлеңiн оқып болғанда курстас студенттер орын-
дарынан тiк тұрып, ұзақ қол соқты. Аудиторияның орта
тұсынан:
   – Қанша қанға бөктiргенмен халқымыздың ерлiк рухы
жеңiлмейдi! – деген өр дауыс естiлдi. Келген үшеу ба-
стары салбырап, қабақтары түйiлген күйi жылдам басып,
аудиториядан үн-түнсiз шығып бара жатты…


           МЕНI ҰСТАЗЫМ ҚҰТҚАРДЫ
    Ол кезде Алматы қаласындағы энерго-құрылыс
техникумының 2 курсында оқып жүрген кезiм. Бiздiң топтың
көпшiлiгi жатақханада тұратын, себебi ауылдан келген
қаракөздер едi. Күндегi əдетiмiзше жатақханадан шығып,
сабаққа келдiк. Келсек, мұғалiмдерiмiз жоқ. Аудитория iшi
гу-гу əңгiме.
    Мен топтың комсоргi болатынмын. Ол кезде комсорг
болу үлкен бедел едi ғой. Комсоргтiң айтқаны заң бола-
тын. Ақыры отыра-отыра шыдамдылық, не болса да алаңға
барайық деп шештiк. Топтағы өзге де ұлт өкiлдерiне:
«Барасыңдар ма?» – деп едiм, оларда үн болмады. Сосын
өзiмiзбен қатар оқитын 2-топтың қыз-жiгiттерiмен жəне
өзiмiздiң топтың бiрге барамын дегендерiн ертiп, алаңға бет
алдық. Көлiктердi тоқтатып тастағандықтан жаяу кетiп бара
жатқанбыз, артымыздан қара терге түскен бiр мұғалiм қуып
жеттi. Ол кiсi бiзбен қатар оқитын топтың жетекшiсi бола-
тын. Бiзге жетер-жетпестен айқайға басты. «Қайтпайтын
болсаңдар, ертең оқудан шығартамын, iсiм сендермен бол-
сын» деген сияқты сөздерiмен қорқыта бастады. Ол кiсiнi
                                                        369
тыңдайтындай менде хал жоқ едi, есiл-дертiм алаңға жету
болатын. Қасымдағылардың ұстаздың ығына жығылып,
сөзiн қостағандары да болды. Тұра берсек, жiбермесiн
түсiндiм. Маған шегiнуге жол жоқ, тəуекелге бел будым.
«Намыстарың болса, қалмаңдар!» – дедiм де, қасымызға
келiп, тоқтай қалған №32 автобусқа жүгiрiп кiрiп кеттiм.
Менi осы сөзiм əсер еттi ме бiлмеймiн, кiбiртiктеп тұрғандар
автобусқа қарай жүгiрдi. Кейiн бiлдiм, осы бiр ауыз сөзiм
өзiме таяқ болып тидi ғой. Автобуста кiсi көп, алаңға қарай
бармаймын деп, бiраз жүрген соң, бiздi орта жолға түсiрiп
кеттi. Бастапқыдай емес, тобымыз азайып қалыпты. Тағы
жаяу жүрдiк, шаршасақ та алаңға жеттiк. Алаңға келген
кезде өз көзiме өзiм сенбедiм. Теледидардан шет елдегi
жаңалықтардан көргенiмдей көрiнiс болды. Адамның көптiгi
қайран қалдырды. Қаз-қатар тiзiлiп, өлең айтып келе жатқан
жастарға бiз де қосылып кеттiк.
    Адамның көптiгiнен мен өз тобымнан адасып қалдым.
Оларды тауып алайын деген оймен жолдың шетiне шығып,
қарап тұрғанмын. Сол мезетте қасыма əдемiше келген
əпкемiз жетiп келiп, «қазақпысың?» – дедi. Мен: «Қазақпын»
– дедiм. «Олай болса, мына плакатты ұста!» – дедi. Плакатты
қолыма алып, көз жүгiрттiм. Онда былай деп жазылған: «Əр
ұлттың көсемi өз ұлтынан болу керек!»
    Осы бiр жалынды сөздердi оқығанда, бiр түрлi жiгерленiп
кеткендей болдым. Қасымдағы тұрған қызды танымасам
да, плакаттың екiншi шетiн ұстауын өтiнiп едiм, ол қарсы
болмады. Сонымен, плакатты қолымызға ұстап, өлеңiмiздi
айтып, алға қарай жылжыдық. Өлеңнiң əсерi ме, жоқ əлде
ар-намыстың тапталғанын өз көзiммен көргендiктен бе?
Бiлмеймiн. Қарасам, ең алдыңғы қатарға шығып алыппын.
Алдымызда темiрмен құрсауланған омондар, оң жағымызда
қолдарында сойылдары бар милиционерлер қаптап тұр екен.
Жан-жағымызда не болып жатқанын түсiнiп болмастан,
саңқылдаған дауыс зорайтқышты қолына ұстаған бiр ағай
бұйрық берiп жатты. Бiр кезде қаптаған милициялар бiзге
қарай тұра жүгiрдi. «Қашыңдар, аналар бiздi соғуға келе жа-
тыр», – дедi қасымыздағы бiреу. Қатарда тұрғындардың жар-
тысы артқа қарай жүгiрдi. Мен сияқты мүмкiн емес дегендер
орнымызда тұрып қалдық. Расымен, олар келе сала бас-көз
370
демей, яғни қыздарды да аямай ұрып-соға бастады. Мұндай
сұмдықты көремiн деп ойлаған жоқ едiм, шошығанымнан
тұрған орнымнан қозғала алмай, қаттым да қалдым. Мен
есiмдi жинағанша болмады, сол жағымнан сарт етiп тиген
таяқтан, жерге ұшып түстiм. Жалт қарасам, арт жағымда
еңгезердей орыс ағай қарап тұр. «Неге қашпайсың, оңбаған,
кет үйiңе», – деп айқай салды. Мен жауап берiп үлгерместен,
бiр қазақ жiгiтi: «Олар ешкiмдi аямайды, қарындасым, қаш!»
– дедi де, менi қолымнан ұстаған күйi жүгiрiп кеттi.
    Жер тайғақ, құлап жатқан, жылап жатқан үстi-
басы қан-қан қыз-жiгiттердi көргенiмде, жүрегiм езiлiп,
қорланғанымды сезiндiм. Жанарыма жас үйiрiлiп, iштей
қатты күйзелiп, бұл дүниеден безiп кеткiм келдi. Амал не,
қолдан келер, қайыр жоқ. Сол кездегi менiң көргенiмдi жан
баласына көрсетпей-ақ қойсын. Сөзбен айтып жеткiзе ал-
маймын. «Қанды жексенбi» деген киноны көргендер ғана
түсiнетiн шығар.
    Кешке таман əрең дегенде жатақханаға жеттiм. Бiрге
барған қыздарымды жатақханадан таптым, аман-есен
екендерiн көрiп қуандым. Iштерiнде таяқ жегендерi де
бар екен. Сол күнi жатақханада мұғалiмдер кезекшiлiкке
тұрып, бəрiмiздi түгендеп, қайта-қайта тексерумен болды.
Ертеңiнде менi милиционер келiп алып кеттi. «Целинный»
кинотеатрының қасындағы милиция бөлiмiне алып барды.
Түсiнiктеме жазғызды. Көргенiмдi айтып, жазып берсем
де олар маған сенбедi. «Сен үгiт-насихат жүргiзiп, барлық
топтағыларды алаңға баруға мəжбүрледiң» – дедi. «Шыныңды
айтпасаң, қамаймыз» деп астыңғы қабатқа (подвалға) ертiп
барды. Сөйтсем, астыңғы қабатқа студент жастарды қамап
қойыпты. Көздерi мөлдiреген қандастарымыз темiр торға
əрең сиып тұр, орын жоқ. Сондықтан болар, менi қайта
үстiңгi қабатқа алып келдi. Басқа кабинетке апарып, тағы
да түсiнiктеме жазғызды. Алдында жазғанымдай тағы да
жазып бердiм. Əке-шешем туралы сұрап, «жұмыс орнына
хабарлаймыз, партиядан шығарамыз» дедi. Əкем ол кезде,
қарапайым шопан болғанымен аудандық кеңестiң депута-
ты, коммунист болатын. Мен əке-шешеме айтпауын өтiнiп
едiм, олар шыныңды айтсаң, айтпаймыз дедi. Маған бəрiбiр
сенбедi. Осындай жағдайлар күнде-күнде қайталана бердi.
                                                       371
Сабақ үстiнен де алып кетiп жүрдi. Жүйкеме тиетiн болды.
Сол кезде маған көмекке келген кiсi əлi күнге дейiн ұмыта
алар емеспiн. Ол адам өзге ұлт өкiлi болса да, өз қызындай
қорғап алды. Сол кезде маған қорған болған, өз əкемдей бо-
лып кеткен, бiздiң топтың жетекшiсi – Николай Николаевич
Обухов едi. Н.Н. Обухов мен үшiн өзiнiң əрiптестерiмен
де ашық айқасқа түстi. Менi салған жиналысқа ол кiсiнi де
қоса салды. Сонда да адам қайтпады. Ұстазым менi сол бiр
қиын кезде ақыл берiп, жiгерлендiрiп отыратын. Ұстазым
да коммунист болатын. Ал менiң соңыма түсып алған, заң
орындарына да айтып жүрген адам 2-топтың жетекшiсi
болып шықты. Ол апайымыз: «Артынан барғанымда менi
тыңдамай, қасындағыларын үгiттеп алаңға алып кеткенi
үшiн, бұл қызды оқудан, комсомол қатарынан шығару ке-
рек», – деген сөздерiмен Н. Н. Обуховты мезi еткен болу ке-
рек: «Олай болса, менi де қоса шығар», – дедi.
    Содан кейiн ол апайымыз менi қудалауын да қойды. Ал,
өзiмнiң ұстазым менiмен сұраққа да бiрге барған күндерi
болды. Шынымды айтсам, ол жерде мен өзiмдi қалай
ұстауымды, қалай жауап беруiмнiң керектiгiн үйрендiм.
Егерде ол адам болмағанда, мен де сотталып кете баратын
едiм.
    Əлi есiмде, «оқудан шығарылсын, комсомол қатарынан
шығарамыз» деген сияқты сөздер қозғалды. Маған сөз
бергенде: «Оқудан шығара берiңдер, тек комсомолдан
шығармасаңдар болды», – дедiм. Ұстазым осы сөздi ести
сала шыр-пыр болды. «Осы сөздiң өзi-ақ дəлел емес пе?
Оның өз болашағын ойламай, Отанға деген сүйiспеншiлiгiн
көрсетiп тұрғанын осы бiр ауыз сөзден түсiнуге болады», –
деп, тағы басқа дəлелдермен ешкiмдi сөйлетпедi. Ақыры сол
жиналыста ұстазымның арқасында, комсомол қатарынан
да шықпай, оқудан да шықпай, тек қана қатаң сөгiс алып,
комсоргтықтан түсiрдi.
    Ұстазымның арқасында оқуымды аяқтап, жолдама
арқылы Улан-Удэ қаласына барып, жұмыс iстедiм. Қасымда
өзiмнiң дос қызым алматылық Реутова Ольга Владимирқызы
болды. Жат жерде ол екеумiз талай қиыншылықты бастан
өткердiк. Бiрде екеумiз сөйлесiп отырғанда, туған жерiне
деген сағыныштан ба, жоқ, əлде көрген қиыншылығынан
ба, «қазақтың қадiрiн алыста жүргенде түсiндiм» – дедi
372
Оля. Сондықтан болар, кейiннен ол қазақ жiгiтiне күйеуге
шықты. Жiгiтi өзiмiзбен бiрге оқыған алматылық болатын.
    Менiң бұдан кейiнгi өмiрiм тұрмысқа шығып, туған
елiме оралуыммен жалғасты. Туған жерiм Алакөл ауданы
Үшарал қаласында тұрдым. Сонда өз мамандығым бойын-
ша Алакөл аудандық электр жүйесiнде инженер қызметiн
атқардым. Қоныс аударып, облыс орталығы Талдықорған
қаласына көшiп келгендiктен, сырттай оқуға түсiп, заман
талабына сай, мамандығымды өзгерттiм. Алла бұйырса,
болашақта психолог мамандығын аламын.

                                 Гүлнəр КӨКСЕГЕНОВА,
                                   Талдықорған қаласы.


Роза ШЫНТЕМIРОВА:

  «ƏНIМДI МƏҢГIГЕ ЖОҒАЛТҚАН ЖАНМЫН
           Не үшiн, кiм үшiн бардым алаңға!»
    Ызғырық ескен Желтоқсанның сол бiр күндерi есiне
түскен сайын денесi тiтiркенiп, жүрегi бiр аунап түскендей
болады. Есiне түсiргiсi келмейдi! Бəрiбiр, бəрiбiр оралады
сол ызғырық ескен күңдер...
    Розаны əдейi iздеп бардым. «Желтоқсанға қатысқаны ай-
дай шындық. Бiрақ оны ешкiмге дəлелдей алмады. Басынан
соққы алған. Көп қорлық көрдi байғүс. Жарасы əлi толық
жазылған жоқ...» деген бiр танысымның сiлтеуiмен Алматы
облысы, Талғар ауданы, Талдыбұлақ ауылында тұратын
Роза Шынтемiрованың үйiнiң есiгiн аштым.
    – Мама! Қонақтар келдi, қонақтар! – деп сегiз-тоғыз жа-
сар балақан айқайлап үйiне кiрiп кеттi. Тап-тұйнақтай аула.
Шап-шағын əдемi үй. «Отағасы құрылысқа епсектi кiсi бо-
лар» деп ойладым. Əлгi балақаннан басқа тағы бiр ересек
бала жүгiрiп келiп бiзге сəлем берiп жатыр. Дөңгелек жүздi,
аққұба келбеттi жылы жүздi келiншек үйден шықты.
    Iздеп келген Розамыз осы екен.
    – Ол ызғарлы күндер жайлы айтқым, тiптен есiме
түсiргiм келмейдi. Жаным ауырады. Жынданып кете жаздап,
                                                       373
қайта есiмдi жидым ғой. Бiр емес, екi емес, ондаған жылдар
қорлықтан көз ашпадым. Оған тəн жарасы қосылса, нағыз
тозақ сол екен, – деп Роза күрсiнiп қойды.
    – Ол кезде мен Қыздар институтының студентiмiн.
5 жатақханада тұрдық. Бiр бөлмеде үш-төрт қыз. Сəния,
Бəкира, Гүлмира. Желтоқсанның 17-сi күнi таңертең он-
дар шамасыңда төбемiзге жай түскендей хабар естiдiк.
«Қонаев түсiп қалыпты. Орнына орыс келiптi». Неге екенiн
кiм бiлсiн, қатты ызаландық. Көп ұзамай қайдан естiгенiн
бiлмеймiн: «Алаңға жастар жиналып жатыр. Наразылығын
бiлдiрмекшi екен» деген дақпырт тарады. Қай шайтан
түрткенiн, орнымызда отыра алмадық. Ақыры алаңға бет
алдық. Сəуле, Гуля деген қыздар бар жанымда. Сағат он
екiлер шамасыңда алаңда болдық. Шынында да, бiраз адам
жиналыпты. Гу-гу əңгiме. Плакаттар бар: «Əр ұлттың өз бас-
шысы болсын!» Лениннiң сөздерi. Жұрт сөйлеп жатыр. Көп
тұрдық. Кеш қараңғылығы түсiп келе жатты. Күн аяз. Алаң
адамға толды. Қанша тоңсақ та бiр ғаламат күш орнымыздан
қозғалтпайды. Алдыңғы жақтан көрдiк, солдаттар келiп шеп
құрды. Олар бiртiн-бiртiн бiздi жан-жақтан құрсаулай бердi.
Бiздiң жiгiттер ағаш, тас алып қорғанбақшы болды. Төбелес
басталды. Айқайлаған, шыңғырған дауыстар. Машинамен
келiп су шашты. Күштi прожекторлар көз қарықтырады.
Иттердiң шабаланып үргенi. Солдаттар ешкiмдi де аяйтын
емес. Ұрып, тепкiлеп жүр. Мен көпшiлiкпен бiрге сүрiне-
қабына жүгiрiп келемiн. Сол кездерi төбеме ауыр соққы
тигендей болды. Көзiм көрмей қалды. Ып-ыстық жылым-
шы сұйық ақты. Бетiмнен, самайымнан... жанталасып
тұрып жатып сүртемiн, сүртемiн келiп. Аузым жылымшы
татиды. Құлап, жанұшыра қайта тұрдым. Əлдекiмдер екi
қолтығымнан алып демегендей болды. Жанұшыра жүгiрдiм.
Ойымда: «Адамдардың аяқтарының астына қалмасам» де-
ген қауiп...
    Жырылып бiр топ адам шетке шыға берiп едiк, алды-
мыздан милицияның машинасы көлденеңдей бердi. Есiмде
қалғаны, қырықтар шамасындағы милиционер татар жiгiтi:
    – Мына жаққа қарай қашыңдар! Тез-тез! – дедi. Əйтеуiр,
құтылдық-ау. Жатақханаға шалажансар күйiмде жеттiм.
Үстi-басым қан-қан. Төбеме темiр бiлiк тиген-ау, сiрə. Басым
ауыра бастады. Қыздар йод жақты, қан тоқтамады. Есiмдi
374
əзер бiлемiн. «Жедел жəрдем» шақырды. Олар дұрыстап
қарамады да. Бiр жақсысы – қан тоқтады.
    Дəл сол кезде мен ештеңе бағамдамадым. «Жазылады
ғой» деп ойладым. Бүкiл ғүмырыма жетерлiк ауру жамап
алғанымды мен онда бiлген жоқпын. Алаңға барғаным менiң
басыма пəле болып жабысатынын, одан көп жылдар қорлық
көретiнiмдi бiлсемшi. Адыра қалғыр сол өксiктi күндердiң
ауырлығы сонша, кейде өзiмдi өлтiргiм де келетiн. Не үшiн,
кiм үшiн бардым екен сол алаңға?..

        Тəн жарасынан жан жарасы ауыр екен...
   – Менiң кеңестiк жарқын өмiрiме, шуақты студенттiк
күндерiме алаңға барған күннiң ертеңiне-ақ нүкте қойылды.
Жақын достарым, сүйiктi ұстаздарым менен терiс айнал-
ды. Мен бiр құбыжық немесе халық жауы тəрiздiмiн. Мен
не бүлдiрiппiн соңда? Жазығым халқым, қазағым деп, на-
мыс үшiн алаңға барғаным ба? Аң-таңмын. Бейне түс көрiп
жатқандаймын. Достарым да, ұстаздарым да маған əзiлдеп
жүргендей. Бəрi де келiп бетiмнен сүйiп, қайта құшағына
алатыңдай.
   Жо-жоқ! Басым зiлдей болып ауырып отырған маған олар
ендi жылы көзқарас танытпады. Жалғыз қалдым. Дүниеде
қанша зiлмауыр қиындық болса да, қаншама жаныңды бұрап
ауру қинағаныңда да, жалғыз қалғаннан ауыр емес екен.
   Сүйретiлiп аудиторияма бардым. Бəрi маған үрке
қарайды. Көзге шыққан сүйелдеймiн. Жиналыс жасады.
   – Неге шықтың алаңға? – дейдi деканым Өмiрзақ Есна-
заров зiлмен.
   – Есiң дұрыс па сенiң? Кiм ертiп барды? – дейдi ұстазым
Дəрмен Рахымжанов. Сұрақтар көп. Басымның iшi шың-
шың. Мың сан аралар шағып жатқандай. «Не үшiн? Кiм
үшiн?» сұрақ-аралар шағып жатыр миымды. Ақыры жары-
лып кеттiм.
   – Халқым үшiн! Қазағым үшiн бардым!
   Шыр-шыр еткен менiң үнiм ешкiмге жетпедi.
Шыңғырғым келдi. Аңырап жылағым келдi. Бар күшiмдi
жинап аудиториядан шығып кеттiм. Ешкiм тоқтатпады.
   Бұл бұл ма, менi алда бұдан да ауыр күңдер, айлар,
жылдар күтiп тұр екен. Кейiн өзiме-өзiм таң қалдым. Қалай
көтердiм сол зiлман ауырлықтарды?
                                                      375
   Желтоқсанның 20-сында тергеушiлер жеттi. Сұрақтар:
«Кiм ертiп барды? Кiм үгiттедi?» Суреттер əкелiп көрсетедi.
«Мынау кiмдер?» «Бiлмеймiн» деймiн мен қасарысып. Түн
ортасыңда келiп кiрiп, əлгi сұрақтарды тағы қояды олар.
Өзiм ауруыммен жанталасып жатсам да, оларға бəрiбiр
екенiне көзiм жеттi. Не деген зұлымдық десеңшi!
   Мен баян тартатынмын. Өлең, əн айтатынмын.
Отырыстың гүлi едiм мен. Осы жанымдай жақсы көретiн
өнерiмдi сол оқиғадан кейiн мəңгiге жоғалттым. Баянға
жолағым келмейдi. Жүрегiм ауырады. Баяңды оқытатын
Сергей Константинович Ашлаков деген ұстазым болды.
Ауырып, жабығып, кеудем өксiкке толып жүрген ауыр
күңдерi сол кiсi маған көмекке келдi. Ешкiмнен қорыққан
жоқ.
   – Мына қыздың не жазығы бар? Өледi ғой бүйте берсе
бұл байғұс, – деп өз қолымен апарып ауруханаға жатқызды
менi. Мен ол кiсiнiң жақсылығын ешқашан ұмытпаймын.
Шынында да өлiп те кетер ме едiм, сол кiсi араша түспегеңде.
   КГБ-дан екi адам келiп менi ұзақ əуреледi. Мəскеудiң
орыстары екен.
   – Не көргенiңдi жаз!– дейдi. Мен қасарысып үидемеймiн.
   – Жаз! – деп айқайлады олар.
   – Орысша бiлмеймiн, – дедiм мен қырсығып. Ақыры
олар айтып тұрды, мен жаздым...
   Оқудан шығарды. «Ұлтшылсың» деген айып тақты.
Ауылға кеттiм. Тоқсаныншы жылдары институтқа қайта
келдiм. Оқуымды жалғастырмақ ойда едiм. Жолатпады. 1994
жылы қайта жалғастыруға мүмкiндiк алдым. Оның өзiнде де
маған үрке қарайды. «Тəуелсiзбiз. Неден қорқады екен?»
деп ойладым. Ақыры өз факультетiме жолатпай, кiтапханаға
ауыстым.
                  Ерлiк ұмытылмайды
   – Мүгедекпiн қазiр. Желтоқсан көтерiлiсiне қатысқандар
өтемақы алып жатыр деп естимiн. Маған ақшаның қажетi
жоқ. Аманым мен Есенiм үшiн, өзiмнiң намысым үшiн
«Желтоқсан көтерiлiсiне қатысушы» деген атақ берсе болды
маған, – дейдi Роза.
   Көп емделiптi. Қытайға барып алтын ине алғаны
кəдiмгiдей ем болған. Жолдасы Ақжүнiс құрылысшы
376
екен. Ол көп көмегiн, жан жылуын тигiзген Розаға. Қазiр
Роза ұстаз. Қалай болғаңда да, тəн жарасы – бас жарақаты
жиi мазалайды. Бiз Розаны жұбаттық: «Елiңнiң азаттығы
үшiн көтерiлiске қатысқан қазақтың батыр қызысың» деп.
Шыныңда да Роза жəне оның желтоқсаншы құрбыластары
жасаған ерлiктi халқы да, тарих та мəңгi ұмытпайды.
                                    Ертай АЙҒАЛИҰЛЫ
                                              «Ана тiлi»,
                                     10 маусым 2004 жыл.


                              Ұлман МҰХАМЕТЖАНОВА

    МЕН ДЕ БIР КУƏГЕРI ЖЕЛТОҚСАННЫҢ
               «Бiр халық өзiнiң тарихын бiлмесе, бiр ел
           өзiнiң тарихын жоғалтса, оның артынша өзi
           де жоғалуға ыңғайлы болып тұрады».
                                 Бауыржан Момышұлы

    Желтоқсан...
    Желтоқсан ызғары. 1986 жылғы оқиға талай қазақ
жастарының жүрегiнде өз ызғарын қалдырса да, сол қанды
оқиға ел тəуелсiздiгiнiң бастамасы ретiнде ұлы өзгерiстерге
жетелегенi даусыз.
    Сол жылдар арман қуған жас кезiм едi. Жүректе ана
сүтiнен дарыған Отанға деген сүйiспеншiлiк маздаған шақ.
    Желтоқсан көтерiлiсiне қатынасып, оны өз көзiммен
көрiп, талай азапты жағдайларды өз басынан кешiрген мен
сияқты қазақ жастары қаншама!
    «Тəн жарасы жазылар, жан жарасы жазылмас» дегендей,
өз қамы емес, ел қамы үшiн алаңға шығып, жазықсыз жапа
шеккендердiң жан жарасының емiне не дауа?..
    Алматы қалалық педагогикалық училищесiнiң мектеп-
ке дейiнгi тəрбие бөлiмiн бiтiрiп, орыс балабақшасында
тəрбиешi болып жұмыс iстеп жүрген кезiм. Жатақханада
жатамын. Əрине, жатақхана үйсiз-күйсiз жүрген қазақ
жастарының ол кездегi қол жетпес мекенi едi.
                                                       377
    Күнделiктi жаңалықтарды қалт жiбермеймiз. Қазақтардың
басы болған Д.А.Қонаевтың бiрiншi хатшы қызметiнен боса-
тылуы бүкiл қазақты дүр сiлкiндiрiп, үйқысынан оятқандай
əсер еттi. Қазақ жастарының қаны қайнап, намыстарының
оты ойнап, топталып алаңнан бiр-ақ шықтық. Түрлi
ұрандар, намысқа жiгер беретiн плакаттар алып, өз талапта-
рын айтып, үкiметтен үмiттерiн үзбей үш күн бойы «аязда ла-
улап жанған» жастар əлi көз алдымда. «Менiң Қазақстаным»,
«Елiм-ай», «Атамекен» əндерiн асқақтата шырқап, топтасып
қарсылық көрсеткенiмен, қарулы күш табанында жаныш-
тап, жастарды қанатын жұлған бозторғайдай шырылдат-
ты. Талай қыздар мен жiгiттер машинаға тиелiп апарылып,
қала сыртындағы күресiндерге лақтырылып, қалғаны таяққа
жығылып, итпен қуылып, айуандықпен зорланып, қақаған
қара аязда жалаңаш шешiндiрiлiп жазаланып, тергеу орын-
дарына тоғытылды. Бiразымыз көше бойлап қашып, подъез-
дерге тығылып, аман қалдық. Бiрақ азапты күндер алда күтiп
тұрғанын кiм бiлген?
    18 желтоқсан күнi Алматы мақта-мата комбинатының
партия, кəсiподақ, комсомол ұйымдарының бiрлескен
əкiмшiлiк жиналысына шақырылдым. Мен жұмыс
iстейтiн №233 ведомстволық балабақша жоғарыда
аталған комбинатқа қарасты едi. Жиналысқа менi алып
келу жатақхана меңгерушiсi В.Н.Наумова мен балабақша
меңгерушiсi Е.Ф.Николаеваға тапсырылған екен, екеуi келiп
ертiп апарды. Жалғыз мен емес, 10-15 қыз шақырылған екен.
    Бiр-бiрден қабылдауға кiргiздi. (Қыздар ерекше көзге
түскендер). Маған 17-шi желтоқсан күнi кешкiлiк топ-
талып алаңға кетiп бара жатқан жастарға бiрiншi болып
жатақханадан қосылғаным үшiн өзiм тұратын Мате-Залка
көшесiндегi «Молодость-А» жатақханасындағы қыздардың
алаңға шығуын ұйымдастырушылардың бiрi деген айып
тағылып, (12-13 адам жағалай отыр) тергеу басталды.
    – Қайдан келдiң?
    – Қай оқу орнын бiтiрдiң?
    – Алаңға неге бардың?
    – Үкiметке неге қарсылық бiлдiрдiң? – деген сияқты
сұрақтардың астына алды. Бəрiн баяндап, өз ойымды ашық
айттым. Комиссия менiң iс-əрекетiме терiс баға берiп, қалада
тыныштық орнағанша ешқайда шықпайтыным жөнiнде
қолхат жазғызды.
378
    Соңында менi комсомол қатарынан шығарды. Жас маман
ретiнде үйдiң кезегiнде тұратынымды анықтап, жұмыстан
шығарылатынымды, Мəскеу мемлекеттiк университетiнiң
педагогика жəне психология факультетiне жолдама берiлу
кезегiнен алынатынымды мəлiмдедi. Сол күнгi қабылданған
шешiм мен үшiн ең қатыгез шешiм едi. «Сен – халық
жауысың» деген сөздер айтылды. Бұл сөзден қатты шошу-
шы едiм. Өйткенi əкем марқүм нағашы ағаларының 1937
жылы «халық жауы» ретiнде атылғанын өкiнiшпен еске
алып отыратын. Сол есiме түсiп, есеңгiреп қалдым. Басқа
қыздар да қабылдаудан жылап шығып жатты. Жатақханада,
жұмыс орындарында жазаланушыларға деген көзқарастар
өзгере бастады. Өз ортамызда бiздерге – «декабристерге»
үрке-шошып қараушылар пайда болды. Күнделiктi ара-
ласып, бiрге жүрген құрбы қыздардың өздерi амандасып,
қал-жағдай сұраудан қалды. Миығынан күлiп, мүсiркей
қарайтындар да табылды. Сөйтiп, ойламаған жерден «халық
жауы», «декабрист» болып шыға келдiк.
    «Шыға келдiк» деуiме себеп – ұсталғандардың iшiнде
болған Жұмабай деген қарақалпақстандық досымыз (фами-
лиясы есiмде сақталмапты) Алматы үй-құрылыс комбина-
тында жұмыс iстейтiн едi. Ол да қолға түскен қыз-жiгiттермен
бiрге автобусқа «тиелiп» Қаскелеңнiң арғы жағындағы жа-
пан далаға апарылып, шала көмiлiп тасталған. Содан ес жи-
нап, екi күн жүрiп Алматыға əрең жеткен, кейiннен ауруға
шалдығып, ақыры өмiрден өттi. Ол əңгiмесiнде сол кезден
шоқпар иелерiнiң аямай ұрып-соққанын, зорлық-зомбылық
көрсеткенiн жыламсырай есiне алушы едi. Жатақханада
бiр секцияда тұратын Сəуле, Гүлмира, Нұрзияға да кейбiр
милиция қызметкерлерi көрмегендi көрсетiп, өздерiн
қайта-қайта суретке түсiрiп, тергеуге алып жүрiп, ақыры
үстерiнен «қылмысты» iс қозғады. Менiмен бiрге алаңға
барған Сəуле Махметова да талай азап шегiп, комсо-
мол қатарынан шығарылып, жатақханадан қуылды. Оған
өз айыбын өтеу үшiн Қазақстан Компартиясы Орталық
Комитетiнде күнделiктi болып жатқан жаңалықтарға шолу
жасап, Г.В.Колбин мен М.С.Горбачевтiң «ұлы идеяларын»
аурухана қызметкерi мен аурулардың арасында насихат-
тау тапсырмасы берiлдi. Елiм, Жерiм, Ана тiлiм деп жүрегi
соққан Сəуле құрбыма бұл тапсырманы орындау өте қиынға
соқты, моральдық тұрғыдан азап шектi.
                                                        379
    Желтоқсан оқиғасына байланысты жүрегiмдi ауыр-
татын тағы бiр оқиға – көршiм Лəззат Сағындықованың
əпкесi Шолпан Орашеваның қазасы. Шолпан Орал облысы,
Жəнiбек ауданы, Қайрат ауылынан Алматы мақта-мата ком-
бинатына жұмыс iстеуге келген, жақында отбасын құрған.
Жолдасы Нарынқолдың жiгiтi едi. Абай даңғылының бой-
ында итпен қуылған, зорлық-зомбылық көрген жастармен
бiрге ол да соққыға жығылады. Өзi ауыраяқ болғандықтан
аяқ асты толғатып, Төле би көшесiнiң бойындағы жедел
жəрдем беру ауруханасына жетедi. Алаңға шыққандықтан
оған қабылданбай, дер кезiнде дəрiгерлiк көмек
көрсетiлмегендiктен, сол күнi қайтыс болды. Марқұмның
денесiн 18 желтоқсаннан 30 желтоқсанға дейiн Орталық
мүрдеханадан шығарып əкетуге рұқсат берiлмей, туған-
туыстары əбден əуреге түстi. Мүрдеханадан шығарғаннан
кейiн сүйегiн елге самолетпен əкетуге тағы да рұқсат
берiлмей, ақыры тауар таситын поезбен əкетiптi. Шолпанның
қазасы бiздiң қабырғамызды қайыстырды, жүрегiмiздi ау-
ыртты. Артында еңiреп ата-ана, бауыр-туғаны, сiңлiсi қалды.
Амалдың жоқтығынан тек iштей егiлумен болдық.
    Тағы бiр жағдай – Гүлдерайым Мейiрбекованың ағасы
Еркiнбекке оқиға барысында «бұзақы», қалтасында писто-
лет болған, ескерткiштердi қиратқан деген жалған айып
тағылып, 4 жылға сотталуға үкiм шығарылған едi. Ағасының
сотталуымен қоса өзiне де тағылған жаланы көтере
алмаған Гүлдерайымның уайымы бəрiмiзге ауыр тидi. Осы
жағдайлардың бəрiн өз көзiңмен көрiп, құлағыңмен есту
нағыз қасiрет едi.
    Президент Н.Ə.Назарбаевтың 1991 жылғы 12
желтоқсанда жарияланған «Алматы қаласында 1986 жылғы
желтоқсанның 17-18-iнде болған оқиғаларға қатысқаны
үшiн қылмыстық, əкiмшiлiк жəне тəртiптiк жауаптылыққа
тартылған адамдар ақталған деп саналсын» деген Жарлығына
орай Еркiнбек ақталды. Қазiр Алматыда тұрады, үйленген.
    Кiлең қазақ жастары тұратын жатақханада азап шекпеген
жастар кемде-кем. Желтоқсанның 18-31 жұлдызына дейiн
менi «үй тұтқыны» ретiнде айыптап ұстады. Осы күндерiм
менiң тек тергеумен, азап шегумен өттi.
    Тағы бiр өкiнiштi жағдай, алаңда аяқтың астында тап-
талып қалған сəтте оң жақ кеудеме зақым тиiп, кеуде
380
сүйектерiм жарақаттанды. Кейiннен ұзақ емделiп, ақыры
операция жасалынды. Əлi күнге дейiн сол аурудың зардабын
шегiп келемiн. 70 жыл бойы қызыл империяның бодауында
болған ұлтымыздың iшiнде де шалажансар дүбəралардың
оқиғаның одан сайын ушығуына əрекет жасағанын, яғни
сатқындықты алғаш рет көрдiк. Бiздiң халықтың ұлттық
сана-сезiмiн оята отырып, елге, жерге, ұлттық мүддеге, ана
тiлiне деген тəрбиеге маңызды көңiл бөлу керек деп ойлай-
мын.
    Сол оқиғадан кейiн, мiне, 20 жыл өттi. Биылғы жылы
қыркүйектiң 18 күнi Елбасы өзi Алматы шаһарында
Желтоқсан көтерiлiсiнiң 20 жылдығына орай «Тəуелсiздiк
таңы» ескерткiшiн ашты. Мен сол сəтте үлкен толғаныста
болдым. Көзiмнен аққан жас тиылмай, өзiме-өзiм əрең
келдiм. Көзден аққан жас қуаныш жасы едi.
    Мен сол оқиғаға қатынаса отырып, елiме деген
сүйiспеншiлiгiм, отаншылдық рухым артпаса кемiген емес.
Бiлiм беру саласында бiрнеше жыл қызмет етiп келемiн.
Жастарды Отаншылдыққа, имандылыққа, салауатты өмiр
сүруге, адамгершiлiкке тəрбиелеу абыройлы iс жəне оны
iске асырудың жүгi жеңiл емес.
    «Мен жастарға сенемiн» деп М.Жұмабаев айтқандай,
қоғамды алға сүйрейтiн тəрбиелi де бiлiмдi азаматтар
тəрбиелеу барша қоғамның iсi. Сол салаға үлесiмдi қосып
жүргенiме өзiмдi бақытты санаймын.
                                         «Қазақ əдебиетi»,
                                        20 қазан 2006 жыл.


                                        Əбиiрбек ТIНƏЛI

             СОЛ ЖЕТЕУДIҢ БIРI ЕДI...
   Республикалық «Жас Алаш» гезетiнiң 1999 жылғы
16 желтоқсан күнгi «Желтоқсан» көтерiлiсiнiң көсемi
кiм?» деген ҚазМУ-дың тарих факультетiнiң магистран-
ты Бимырза Əлжапардың мақаласында маңызды мəселе
көтерiлiптi. Осы еңбегiнде: «МҚК» деректерiне сүйенiп,
Алматы театр жəне көркемсурет институтының студенттерi
қаладағы 6 оқу орнында жəне С.М.Киров заводының №8
                                                      381
жатахқанасында «iрiткi салу жұмыстарын жүргiзген» деп
көрсетедi. Тарих ғылымының кандидаты Бүркiт Аяғанов
Мемлекеттiк Қауiпсiздiк Комитетiнiң мəлiметтерi бойынша:
«16-желтоқсан күнi кешкi 21.00 - 22.30 Алматы мемлекеттiк
көркем-сурет институтының жатахқанасында С.Жұмадiлов,
А.И.Жұмашев, Қ.Р.Байбеков, Р.А.Тоқышева бөлмелердi
аралап, өздерiнiң пленум шешiмiмен келiспейтiндерiн
айтып, студенттердiң көтерiлуiне мұрындық болған.
Пiкiрталас барысында наразылықтарын Брежнев атындағы
алаңға шығу арқылы бiлдiру жайлы ұсыныс жасаған. Дəл
сол уақытта бұлардың курстастары Б.Ш.Иманғожаев,
Қ.Айтмұрзаев, Ү.А.Сейтiмбеков шет тiлдер институтының
№ 1 жатахқанасында азғыру, арандату жұмысын жүргiзiп,
ол онда қызу қолдау тапты» – деп көрсетедi.
    Газет бетiндегi мақаланы оқыған соң Сағындықпен ау-
ызба-ауыз сөйлескендi жөн көрдiм. Қатар жүрген азамат
жайында мен Сəкеңдi жете бiлмеген болып шықтым.
    Қиын-қыстау өтпелi кезеңдерде Талдықорған театрын
тұралатпай, өнер жанашырларының басын қосып, қол ша-
намен қап-қап көмiр тасып, қыстың көзi қырауда қасиеттi
театр ғимаратын аман алып қалғанынан хабардармын. Жетi
жылдай осы театрдың директоры болды. Талантты актер.
Ең бастысы, жақсылыққа жаны құмар. Əдiлдiк үшiн айтыса
кететiн шалт мiнезi тағы бар. Iскер.
    Оның «Хан Кене» спектакiлiнiң сахнадағы кезектi
даярлықтан шыққан бетi осы екен. Онда Бұғыбай батыр-
ды ойнайды. Келiсiлген уақытта менiң жұмыс орнымда
кездестiк.
    Екi көзi ептеп қызарған. Бет жүзiнен өзi сомдайтын
образдың даярлығы онша оңайға түспегендiгiн көруге бо-
лады. Маңдайынан аққан терi екi самай тұсынан тамшылап
ағып тұр.
    Ə.Т. – Сəке, осы қалпыңызда əңгiменi бастап кетсек
қайтедi? Желтоқсан көтерiлiсiне 20 жыл толмақшы.
Академик, тарихшы М.Қозыбаев ағамыздың күдiк
араласқан сұрағының жауабын қалай берер едiңiз?
Аталған 7 азаматтың iшiнде өзiңiз де аталып өтесiз.
Шынында да, сол оқиға қалай басталып едi?
    С.Ж. – Осыдан 20 жыл бұрынғы аталмыш оқиғаны осы
күндерi ойласам, денем түршiгедi. Қазiр жасым қырықтың
төртеуiнде. Ол кездерi жиырманың төртеуiндегi жап-жас
382
жiгiттермiз. Əскер қатарынан жаңа келген кезiм. Өнер,
рух деп театр көркем-сурет институтында оқып жүрген
шағымыз.
    Ə.Т. – Сөзiңiз аузыңызда, қай курста едiңiз?
Ұстаздарыңыз кiм едi?
    С.Ж. – Мен 3 курста оқитынмын. Тəлiмгерiмiз белгiлi
актер, халық артисi КСРО халық артистерi, КСРО Мем-
лекеттiк жəне Қазақстан Республикасының Мемлекеттiк
сыйлықтарының иегерлерi марқұм Ыдырыс Ноғайбаев
жəне апамыз Фарида Шəрiпова болатын. Сол күнi сабақтан
жатақханаға кеш қайттық. Келсек, жатақхананың фойесiнде
күбiр-күбiр əңгiме...
    – Дiнмұхамед Ахметұлы Қонаевты бүгiн орнынан алып-
ты... Колбин деген бiреудi əкеп қойыпты...
    – Мынау деген масқара ғой, не iстей аламыз?... – деген
сияқты гу-гу əбiгершiлiкке түскен əңгiмелер.
    Сабақтан шаршап келгенбiз. Ойымда ешнəрсе жоқ,
бөлмеме кiрiп кеттiм. Телевизорды қоссам, Пленум шешiмiн
қайталап берiп жатыр екен. Апырай, жаңағы жiгiттердiң
айтқандары рас болды-ау дедiм де, жүгiрiп төмен түстiм.
Түссем жiгiттер Пленум шешiмiне қарсылығымызды
бiлдiрiп, бейбiт шеруге шығуымыз керек екендiгiн бiр-
бiрiне айтып жатыр екен. Бiр ғана бiз шықпайық деген
шешiмге келдiк. Өйткенi театр көркем-сурет институтында
студенттер аз, сол аздың жартысы пəтерлерде, ал жартысы
ҚазМУ-дың Қарасай батыр көшесiндегi жатақханасында.
Бiзбен бiрге ҚазМУ-дың физика-математика факультеттерi-
нiң студенттерi тұратын. Бiздiң студенттерiмiз мұнда
1-2 қабатты ғана иемденген. Бiз жiгiттермен қалған оқу
орындарының да жатақханаларын аралап шығып, жаңағы
ойымызды баршасына жеткiзейiк деген тоқтамға келдiк.
    Сосын 7-8 қыз-жiгiттер Иманғожаев Бақытбек,
Айтмұрзаев Құрманғазы, Сейтiмбетов Үсiпхан, М.Жұмашев,
мен жəне тағы басқалар бар екiге бөлiндiк. Бiр жартымыз
мединститут, шет тiлдер, ауыл шаруашылығы, зоовет, ҚазПИ-
дiң, кiрпiш заводының жатақханаларына бару керек болды
да, қалған үшеуiмiз – мен, Р.Тоқышева жəне М.Жұмашев
осында қалып, жатақхананың барлық бөлмелерiн араладық.
Бөлмедегi қалған қыз-жiгiттерге естiген жаңалығымызды
тəптiштеп түсiндiрiп, қазағымыздың намысын аяққа тап-
талмауына үгiт жүргiздiк. Бiрақ, ол кезде бiз мынау орыс,
                                                      383
мынау бiз деп ешқашан бөлiнудi ойламаппыз. Тату тұрдық.
Егер Қазақстанның басқа бiр облысынан, болмаса жергiлiктi
орыс азаматын қойса, мен ойлаймын, мұндай халге ду-
шар болмас едi-ау деп. Айдаладағы менi де, оны да, сенi
де бiлмейтiн бiреудi əкелiп қоя салуы, онсыз да жарылуға
жақын тұрған жараның аузына тұз сепкендей болды ғой. Бiз
осыған ашындық. Құрамында 19 облысы бар Қазақстаннан
Ел басшылығына бiр адам табылмады дегенге бiздер сене
алмадық.
    Араға уақыт салып екiншi топ та келiп жеттi. Олар
жоғарыда аталған оқу орындарының жатақхалаларында бо-
лыпты.
    Ə.Т. – Одан соң не болды? Ортақ мəлiмеге келдiңiздер
ме?
    С.Ж. – Иə, бəрiмiз ертең аман болсақ, орталық алаңда
таңғы сағат 7.00 де кездесейiк деп келiсiптi. Бөлмелерiмiзге
келген соң да өзара ақылдасулар болды. Алаңға барғанда
құр қол бармайық, пе iстеуге болады деген сұрақтар тастал-
ды ортаға. Серiк Аязбаев деген суретшi жiгiт болды. Ауған
жерiнде болып əскери борышын өтеп келген азамат едi.
    Ортақ ақылымызға сүйене отырып, бiздер ұран сөздер
жазбақшы болдық. Не жазатынымызды ойлас-тырдық.
1948 жылы қабылданған Деклорация туралы жазған
конспектiлерiмiздi ақтара отырып, осы дурыс-ау дегендерiн
терiп алдық. «Лениннiң идеясы жасасын!», орысшалап:
«Каждому народу – своего вождя» дегендей ұрандар қостық.
Бiз бұл сөздердi жазып дайындауға күнде дайындық жасаған
жоқпыз ғой. Бəрi де аяқ астынан туған бастамалар. Жазатын
бояу да, мата да табыла кеттi.
    Менiң ойыма осы кезде ауыстыруга керек болып қалар-
ау деген ақ жаймам есiме түсiп, дереу алып келдiм. З-4 бөлiп
жалынды сөздердi соған жаздық. Көршi бөлмедегi жiгiттерге
темекi сұрауға барсам, қисайған шифоньерлерiн бiр тұтам
қызыл матамен жауып қойыпты. Темекi жайына қалып, жер-
ден жетi қоян тапқандай, əлгi матаға да ақ бояумен ұрандар
жаздық. Ленкомнатада iлулi тұрған Иличтiң портретiне екi
жағынан ұстайтын ағаш қағып, оны да көтерiп ала шықпақ
болдық. Түнгi сағат 3-ке дейiн дайындық жұмыстарын
жүргiздiк. Оңай болмады. Таңғы сағат 6 кезiнде ояна са-
лып, ұйықтап жатқандар болса жүгiрiп жүрiп, есiктерiн
тоқылдатып ояттық. Жатақханадағы бүкiл адамды түгелiмен
384
жиып, 6.30-да қазiргi Байтұрсынов көшесiмен жоғары өрлеп,
Шевченкомен қиылысындағы шет тiлдер институтының
жатақханасына келiп айқайладық. Бұлар барлық жағдайдан
хабардар. Өйткенi, кеше түнде ескертiлген.
    Ə.Т. – Олардан неше адам шықты?
    С.Ж. – Неге екенi белгiсiз, ешкiм шықпады.
    Ə.Т. – Содан?
    С.Ж. –Сол көшенiң қиылысындағы оң жақ бұрышта мед-
инститтың жатахқаналарына барып:
    –Жiгiттер, қыздар! Егер алаңға барам десеңдер жүрiңдер,
–деп қайта-қайта айқайладық.
    Мұнда да өлi тыныштық.
    Жүрегiмiз əлдененi сезгендей, бойымызда бұлқынған
бұла күштiң бар екенiн сезiнiп, өзiмiз-ақ кете берейiк дедiк.
    Таңғы уақыт. Бiр ауызды студенттер. Бiрге айқайлаймыз!
Бiрге қуанамыз! Бiр-бiрiмiзге сүйеумiз! Өйткенi көпшiлiкпiз,
халықпыз.
    Содан айланып отырып, сол көшемен тiп-тiк жылжи
жүре, Сəтпаев көшесiнiң жанындағы политтехникалық
институтының жатақханасына соқтық. Айқайладық. Ешкiм
шықпаған соң бiздер жаңа алаңға бiрден тарттық. Бұл кез
таңғы сағат 7-нiң ар жақ-бер жағы.
    70-80 адам деген не? Бiр шоғыр ғана топпыз. Сағат
8-ге қарай милиционерлер келе бастады. Өйткенi, алаңның
үстiнде Үкiмет үйi бар ғой.
    – Əй, бұл не тұрыс?
    Алғашқыда тосылып қалдық. Бiрлi-жарым адам күбiрлей
бастады. Бiрақ ықпадық. Тартынатын не бар? Бойымызда
жастық жалын. Жиылуымыздың себебiн жан-жақтан ай-
тып жеткiзiп жатырмыз. Сөздерiмiз бiр жерден шығып
жататын тұстары да болды. «Ертең iстi боламыз-ау» де-
ген қаперiмiзге де келмедi. Сол күнi – атқан таңмен бiрге
ұлттық намысымыздың да оянып келе жатқан сəтiн қатты
сезiнгендей болдық.
    Сагат 9-ға таман шеңбер жасап милициялар қоршай ба-
стады.
    – Бұлай iстеуге болмайды!
    – Ертең бəрiң де институттан шығасыңдар!
    – Əке-шешелерiңе хабар берiледi!
    – Бостан-босқа опық жейсiңдер! Қайтыңдар! – деген дау-
ыстар естiлiп жатты. Оған бiз мəн бере қоймадық.
                                                         385
    Таңғы сағат 9-дан өте бере студенттер, жұмысшы жа-
стар, өтiп бара жатқан жүргiншiлер бəрi-бəрi жайлап
алаңға жақындай бастады. Бiздi қоршап тұрған шеңбердiң
сыртынан екiншi шеңбер жасалынып, жаңадан жинала
бастаған көпшiлiктi iшке қарай кiргiзбедi. Ал, бiздi сыртқа
шығармады. Сөйтiп екi шеңбер сырттағылар мен iштегiлердi
бiр-бiрiне жiбермей тұрды.
    Бiз алаңның ең ортасында едiк. Қолымызда көтерген ло-
зунгыларымыз бар. Бiз сырттағыларға:
    – Əу, халайық, алдарыңдағы шеңбердi бұзыңдар! Бiз
мына шеңбердi бұзайық,– деп, бəрiмiз қол ұстастық та екi
жақтағы қоршап тұрған қос шеңбердiң сiрескен сеңiн бұзып,
бiр-бiрiмiзге қосылып кеттiк. Бiр кездерi алаңға адам сый-
май кеттi. Бiрте-бiрте жинала бердi, жинала бердi. Үлкен-
үлкен кiсiлер де бар. Жоғары шендi əскери адамдар келiп:
    – Қайтыңдар! Бұлай болмайды! Мұндай қарсылықта-
рыңды көрсеткiлерiң келсе, анау Ленин атындағы алаңға
барыңдар! Сол жерде көрсетесiңдер! Мына жерде тұруға
рұқсат жоқ! – деп жиi-жиi ескертiп жатты.
    Алаңға жұрт толды-ау деген кезде, бұл сағат 11-ге таман
уақыт болса керек, бiз Сəтпаев көшесiмен Фурмановқа дейiн
бардық та, одан төмен қарай жылжыдық. Содан соң Абай
көшесiмен оңға бұрылып, Ленин көшесiне дейiн барып,
сол көшемен төмен түсiп, 28-Панфиловшылар саябағына
қарама-қарсы орналасқан театр институтының ғимаратына
қарай колонамен өттiк. Айтпақшы осы кезге дейiн
ауылшаруашылық институтының, зоовет институтының
жанынан өттiк, олардың есiктерiнiң алдында ректор, про-
ректорлары тұрып алған. Ешкiмдi жiбермейдi. Қыздар мен
жiгiттер терезелерден секiрiп, бiзге қосылып жатты. ҚазПИ-
дiң тұсына келгенде байқағанымыз – есiгiн тас қып жауып
тастаған екен. Сонда да қайдан, қалай шығып жатқандары
белгiсiз, онда оқитын жастар қашып шығып, қатарымызға
қосылып жатқандарына куə болдық. Жүрiп отырып Гоголъ
көшесi арқылы Қыздар педагогикалық институтының
жатақханасынан бiр-ақ шықтық.
    Ə.Т. – Көпшiлiк көше-көшемен бейбiт шеру жасап
келе жатты. Əрбiр оқу орындарының тұсынан өткенде
олар сiздерге қосылып отырған. Таңқалатыным, бəрi
дерлiк осы шерудiң болатынан күнi бұрын хабардар
болған сияқты ма?
386
    С.Ж. – Əбеке, осының бəрi «Жас Алаш» газетiндегi
«Театр-көркемсурет» институтының 1-2 курс студенттерiнiң
осы оқиғаны бастауына сене алмаймын» деген Манаш
ағамыздың күдiктi ойына айтылып жатқан, өз көзiммен
көрiп, қолыммен iстеген нақты дəлелдерiм болса керек.
    Қайдағы бiр екi ақ «Волга» машинасы туралы əңгiме-
ленедi. Үлкен адамдар ұйымдастырды ма екен? деген ой-
лар айтылады. Ал шындығына келсек, бұлай болған жоқ.
Бұл жастардың таза стихиялы түрде бастаған шеруi. Оның
ошағы бiздiң театр-көркемсурет институтының жатақханасы
дер едiм. Бастаушылары: Бақытбек, Үсiпхан, Құрманғазы,
Рауза, Мейрамғазы, мен жəне т.б. Жан-жақтағы барлық
жатақханаларға да хабар жеткiзген осы жiгiттер!
    Ал, ендi, мен мұны «Желтоқсанның көсемi бiз едiк»,
«Бiздi дəрiптеу керек» деген мағынада айтып отырғаным
жоқ. Бұл тарих үшiн керек шындық.
    Мiне, 20 жыл болды. Бұның көсемдерi кiм? Үлкендерi
болды ма? Мүмкiн, солар бастап берiп, жастар оны жасырып
отыр! – деген сөздiң бəрi ендiгi жерде тоқталуы керек қой.
    Жоғарыда айтылған жiгiттерiмiздiң алды 5 жылға сотта-
лып шықты. Ал, кейбiрiмiз одан аманбыз. Қалғандарымызға
келесi кезек сендердiкi деп жүргенде, 6 ай өтiп, бұл оқиғаның
думпуi бəсеңси бастады.
    – Жұмадiлов, сенi соттатпасам, мен осы КГБ-да жұмыс
iстемей кетейiн!– деп, доңайбат көрсеткендер де болды.
    Ал, ендi жəбiр-жапа шеккен адамдардың түгелге жуығы,
Құдайға шүкiр, аман-есен. Павлодар, Алматы облысы,
Академиялық драма театрында еңбек етiп жатыр. Бiразына
Алматыдан баспана берiлдi. Адамдардың санасында болып
өткен, оқиға уақыт өткен сайын көмескiлене бередi ғой. Бұл
ретте күнi кешегiдей болып көз алдымда өткен желтоқсан
көтерiлiсiн зерттеушiлер болса, əлгiндегi есiмдерi аталып
өткен азаматтардың əрқайсысы бiр-бiр тұлға екенi даусыз.
    Ə.Т. – Секе, халқымыздың сан ғасырлық армандап
өткен тəуелсiздiк жолындағы баскөтеруге қатысып, сан
түрлi тағдыр кештiңiздер ғой. Осы жолда ел ағаларының
iшiнен сiздерге көмек қолын созған жан болды ма?
    С.Ж. – Бiздi белгiлi ақын Мұхтар Шаханов шақырып
алды. Болып өткен дүрбелең жайында жұмыс бөлмесiнде
деректер алды. Оқиғаның бастан аяғына дейiн не болғанын
Мұхтар ағамызға түгелдей баяндадық. Ағамызды арқа
тұттық.
                                                         387
    Бiресе КГБ-ға, одан прокуратураға, IIБ-не бiздердi кезек-
кезек шақырады. Мен тiптi бiрде осы айтылған жайттардың
бəрiне тоқталып, Шаханов ағамызға қағазға түсiрiп
бергенiме, бiрақ оның еш жерде жарияланбағанына өзiм əлi
күнге дейiн қайран қаламын.
    Егер Мұхтар аға өз архивтерiн ақтаратын болса, сол
қолжазбалар əлi де болуы ықтимал.
    Ə.Т. – Өтiп жатқан əңгiменi əрi қарай сабақтасақ.
    С.Ж. – Сол күнi менiң бiр байқағаным, тұрғылықты ал-
матылық жас қыз-жiгiттердiң тiлдерiн бұраса да, қазақша
сөйлеп, кеудеңе рух беретiн əндердi бiзге сүйеу боп
орындағандары. Көздерiнен от шашып, кеуделерiнен намыс
оты ұшқындап тұрды.
    «Қазағым, əлi бар екенсiң ғой! Құдай-ау, бiз мəңгi өлмес
халық болсақ екен!» – деген мақтаныш пен үмiт сəтiн мен де
бастан кештiм.
    Сағат кешкi 5 болды. Əлбетте, түскi, кешкi ас та iшiлмедi.
Жан-жағымызға əскери машиналар келiп тоқтай бастады.
Олар Үкiмет үйiне арқаларын берiп қабырға жасап тұрдық.
Бiрақ, тап сол жерде бұзақылық жасаған немесе iшiп алған
бiрде-бiр адамды көрмедiм.
    Ə.Т. – Машиналарды кiмдердiң өртегенiн көрдiңiз бе?
    С.Ж. – Мiне, қазiр сол жайында айтпақпын.
    Бiр сəтте милициялар «Қайтыңдар да, қайтыңдардың»
астына басты. Жастарға күш көрсете бастады. Ал, жастар
сол кезде мiнез көрсеттi. Ендi, соншама мың адамның iшiнен
бiрлi-жарым ерекше қарсылық көрсеткендер ұшырасты.
Қалай болғанда да жаппай тас атқылады, қиратып-жойды
деп көпке қара күйе жаға салу да қылмыс қой. Кешкi сағат
6-ға 15 минут қалғанда əскери адамдардың бастығы:
    – Қуыңдар! Алаңды тазартыңдар! – деген қатал бұйрық
бердi. Əскерлердiң басында каска, қолдарында қорғаныш
қалқан, кеспелтек қара таяқтар.
    Бəленiң басы осы жерден басталды. Тып-тыныш əн ай-
тып тұрған қыз-жiгiттердi бұлар таяқтың астына алды да
кеттi. Сатыр-сұтыр басталды. Қолымызда еш нəрсе жоқ,
құр қол тұрған бiздер жан-жаққа тұра қаштық. Қаша-қаша
дүркiреп, қарсы үйлердiң алдына дейiн келдiк. Кiмнiң ойы-
на келгенiн бiлмеймiн, қарама-қарсы екi үлкен үй бар ғой,
соның iрге тасын мəр-мəр таспен қаптаған екен, сол тастар-
ды жұлып алып, жерге ұрғылап жатыр. Ол өз салмағымен
388
жерге түссе қаусап қалатын тас екен. Сындырып жатырмыз.
Əп-сəтте таспен қаруландық. Ендi бiреулер талды сындырып
жатты. Бəрi де қу жанның қамы. Ешкiмнiң де жазықсыздан-
жазықсыз өлгiсi келмейдi ғой. Жерден бəрiмiз тасты ала сап
iлгерi атамыз. Көптiң аты көп. Мұндай кезде қалқаның да,
каскаң да түк болмай қалады екен. Олар əрi қарай қашады.
Бiздiң тас бiткен кезде, олар бiздi берi қуады. Үшiншi рет
қуып барып, керi қайтқан кезiмiзде бiреудiң қара таяғы
желкемнен тидi. Басымды ала иығымды сырып тиген ауыр
соққыдан құлап түстiм. Құлап бара жатқан кезде жанымдағы
қашып келе жатқан жiгiттер қолтығымнан демеп, тiк көтерiп
сүйрей жөнелдi. Егер бiрден бұлай iстемегенде, қарулы
əскердiң тепкiсiнде қалатыным сөзсiз едi. Құлап жатқан та-
лай-талай қыз-жiгiттердi машинаға тиеп жатты.
    Айтпасқа болмас, бiздiң қазақ қыздарының батылдығын,
намысшылдығын сонда көрдiк қой! Ай маңдайдан таяқ
тиiп, қанға бөгiп жатса да, олар жiгiттердiң алдында, қауiп-
қатердiң өтiнде болды. Жiгiттерiмiз қазақ қызының өрлiгiн
көрiп, шарыққа қайралған семсердей əрекет етуге барды.
«Батыр да, алып та Анадан туады» – дейдi ғой қазақ. Бiз де
қыздарымыз, аналарымыз үшiн аянбадық. Мəселен, өзiм
басыма соққы тиiп бiр сəт шеткерiректе есеңгiреп тұрдым.
Сəл биiкте тұрып қалған екенмiн. Бiр-бiрiне тап берген екi
жақтың əрекетiне көзiм түсiп кеттi. О, тоба, мен мұндайды
«Соғыс жəне бейбiтшiлiк» деген кинодан ғана көргенмiн.
Алаңда құдды бiр қалың көпшiлiк сахнасы жүрiп жатқандай.
    Екi жақ бiр-бiрiн кезек-кезек қуады. Бұларынан түк
шықпасын бiлген олар, бiзге өрт сөндiргiш машинасып
əкелдi. Су толтырып алған. Бұл суға əк қосылады екен. Оны
бiз артынан бiлдiк. Оның терезесiне темiр тор қапталған.
Iштегi адамдарына тас тимейдi. Тек су шашатын адам ғана
суды, шланганы бағыттап отыру үшiн машинаның үстiнде
болады екен. Басында каска. Ал шашқан судың алдында
тұру тiптi мүмкiн емес. Тұрсаң қысымының қаттылығы сон-
дай, жалп еткiзедi. Суды қатар-қатар жүрген үш-төрт маши-
на шашып келедi. Бəрiмiз жата-жата қалдық. Машиналар
тұсымыздан өте бастаған кезде, қолымыздағы таспен
атқылаймыз ғой баяғы. Соншама тас тисе де машинеге түк
болмайды. Ал үстiндегi адамға тас тидi ме бiлмеймiн, су ша-
шатын шланга өз-өзiнен бет алды су шашып ала жөнелдi. Бiр
кезде əлгi машина тоқтады. Мына қызыққа қараңыз, алаңда
                                                        389
əрлi-берлi зуылдап «жедел жəрдем» машинасы жүр. Оған
ешкiм тиiспейдi.
    Тап осы кезде машина өртеу басталды. Сол жағымызда
Фурманов көшесi жағындағы тұстан бiр тентпен жабылған
солдаттардың əскери машинасының өртенiп жатқанын
көрдiм. Бiр қарасам Желтоқсан көшесiнiң жағынан жалғыз
УАЗик келе жатыр едi, əлдебiр себептермен өзiнен-өзi
трибунаға келiп соғылды. Iшiнде толған милиционерлер
екен. Бəрi түсе сала тым-тырақай қаша жөнелдi. Осы кезде
бiр бейтаныс қара тон киген жiгiт iшiнен бiр шүперек алып,
бензобакқка малды да от қойып жiбердi. Кiм бiлсiн, жəбiр
көрiп қорланды ма екен, жоқ болмаса қарындасына хайуан-
дар қол жұмсады ма екен, жоқ болмаса халқына нақақтан-
нақақ жабылған жалаға төзбедi ме екен, бiлмедiм... Бiрақ,
мен мұны болуға тиiстi жəйдай көрiп тұрдым...
    Түнгi сағат 22.30 болды. Өзiңiз ойлаңыз, таңғы сағат 6
дан түнгi сағат 22.30 дейiн аязда алаңда жүру дегенiңiздiң не
екенiн. Көп қиыншылықты жастығымыз сездiрмей жiберген
болар. Бiрақ, қылшылдаған аязға қылшылдаған жастық
дəурен қарсы тұра алмайды екен. Оның үстiне ашпыз...
    – Əй, жiгiттер, жатақханаға барып, киiм ауыстырып,
тамақ iшiп қайтайық, жүрiңдер! – дедi бiр жiгiт. Үстi-
басымыз сiресiп қатып қалған, тұла бойымызды суық
алған. Жатақханамызға əупiрiмдеп əзер жетсек, бiздi декан,
мұғалiмдерiмiз iште күтiп отыр екен. Ал ендi кiре қояйық
десек, үстi-басымыз малмандай, сықыр-сықыр... қатып
қалған сiреу мұз. Содан балкон арқылы iштегi балаларға
iштен спорт киiмдерiмiздi лақтыртып, лас киiмдердi жiпке
байлап iшке енгiздiк. Сұраған ұстаздарымызға: «Жүгiрiп
келдiк. Жанымыздағы депоның асханасынан тамақтандық...
үйттiк-бүйттiкпен» iшке əрең кiрдiк. Бiз де кiрдiк, кiмнiң
қайдан келгенiн тiзiмге ала бастады.
    Ə.Т. – Ол кездегi ректорларыңыз кiм едi?
    С.Ж. – Дорженов деген қазақ. Бiзге Халықшаруашылығы
институтынан келген. «Кiмде-кiм алаңға шықса, онда
өз обалдарың өздерiңе! Институтпен қоштаса берiңдер»
– дедi бiзге. Əрбiр жарты сағат сайын тiзiм бойынша
тексерiп тұратынын қоса ескерткен. Ұзтаздарымыздың
қадағалауынан кейiн, амал жоқ, күнi бойы сiлемiз қатып
келген бiздер мұрттай ұштық. Шынында, əрбiр жарты
сағат сайын есiк қағылып тұрды. «Жұмадiлов барсың ба?!
390
Айтмұрзаев барсың ба?!» дейдi. Бiз «бармыз, бармыз»
деймiз. Содан таңғы сағат 6-да өздерi тұрғызып алды.
Қолымызға сумкаларымызды ұстатып Николъский базары-
нан Панфилов саябағының жанындағы оқу корпусына дейiн
жан-жағымызды қоршап, алып келдi. Бəрiмiздi акт залына
айдап кiргiзгендей болды. Сағат 9.00 ден бастап, КГБдан,
Үкiмет үйiнен келгендер, қала бердi өз ұзтаздарымыз ке-
зек-кезек лекция оқыды. Сондағы айтатындары: – Бұл –
бассыздық, бұзақылық. Бұлай жасауға болмайды! Тап осын-
дай iстi iшiп алғандар, наркомандар ғана жасайды. Сендерге
не жетпейдi? Кеңес өкiметiнде бəрiң тегiн оқып, тегiн
емделесiңдер... – деген секiлдi мағынасы зор əңгiмелерге са-
яды. Философиядан беретiн бiр мұғалiмiз бар едi, ұлты ев-
рей. Ол кiсi бұл оқиғаға «махровый национализм» деген баға
бердi. Бiз «Алла-ай!» деп, жағамызды ұстадық əлгi сөзге.
    Бəрiмiз сабақта отырмыз. Əлгi мұғалiм есiк жақта.
Шықсақ, шəуiлдеп бередi. Содан Данияр (Жақанов) деген
курстасым екеумiз адам ойласа таба алмайтын жоспар жа-
сап жатып, əупiрiмдеп далаға шықтық. Жаның жəннəтта
болғыр, Данияр досым əңгiмелесiп келе жатқанымызда
кеше түнде папасы екеуi (Iлия Жақанов) машиналарымен
жараланған, таяқ жеген қыз-жiгiттердiң талайын үйлерiне
апарып тастағанын айтты. Содан көшеде кетiп бара жатқан
колоннаға барып қосылдық. Бұл – 18-желтоқсан едi.
    Көпшiлiкпен көше аралап жүрмiз. Қалың топтың алдын-
да милицияның машинасы жүрiп отырды. Төбесiнде қызыл,
жасылды жарық жылтылдайды. Ол қайда бұрылса, бiз сол
жаққа қарай бұрыламыз. Бұлардың құйтырқысын кейiннен
бiлдiк. Сөйтсек, қаланың басқа жерiнде тағы да екiншi колон-
на болыпты. Екi колонна бiрiмен-бiрi кездеспеу үшiн, əлгi
пəтшағарлар рация арқылы байланысып, ылғи да бiздi басқа
жаққа бұрып əкетiп отырыпты. Дзержинский көшесiмен
келе жатқанымызда бiздi екi жағымыздан қоршауға алды.
Алдыңғы жағымыздан əскери көлiк көлденең келiп тұра
қалды. Желке тұсымыздан келiп, машинадан секiре-секiре
түскен солдаттар тұра ұмтылғанда, бəрiмiз жан-жаққа быты-
рай қаштық. Бiз үй-үйдiң қалтарыстарына тығылып қалдық.
Қоршауға алған көлiктер кеткен кезде қайтадан жиналдық.
Ақыры айналып-айналып жатақханамызға келсек, тағы да
мұғалiмдер күтiп отыр.
                                                        391
    Мен Даниярды үйiне жалғыз жiбергiм келмедi де: –
Жағдай қиын кезде бұл жiгiттi ұрып кетуi мүмкiн, – деп
едiм, оның да жатақханаға кiруiне рұқсат еттi.
    Содан үшiншi күнi, яғни 19-желтоқсан күнi сабаққа
бардық. КГБ-ның адамдары қаптап жүр. Бiрiншi, екiншi
күндерi алаңға барғандарды, көшеде шерулегендердi сурет-
ке түсiрiп алыпты. Бiздердi бiр-бiрлеп сұраққа шақыра ба-
стады.
    – Əй, айналайын, мынауың не сенiң? Сен мұнда не iстеп
жүрсiң? – дедi суретiмдi көрсетiп.
    – Өтiп бара жатып амалсыз қосылып едiм...
    – Алаңда мiнберге қар, тас лақтырдың ба?
    – Жоқ.
    – Алаңда болдың ғой?
    – Болғанда... Қызығушылықпен барып едiм, – деген жа-
уаптармен тежелдiм.
    Содан алты ай бойы КГБ-ның IIБ-нiң, прокуратураның
тергеуiнде болдым. Қыздарымызды оқу орындарынан
шығарамыз деп, қорқытып-үркiтiп, кейбiреулерiнен болған
iстiң анық-қанығын бiлiп жатты. Ендi қайтсiн, кейбiреуi жа-
сыра алмай айтып қойды.
    Бiз жатақханаларды аралағанда көрген кейбiр жiгiттер
сыртымыздан сатып жiберiптi. Бақытбек, Мейрамғазы, Құр-
манғазы тағы басқа азаматтардың сотталып кетуi осындай
сатқындықтың нəтижесi едi. Кейде ойлаймын, егер мен сот-
талып кетсем, елдегi қарт ата-анамның күнi не болар едi?
Қарт кiсiлерге шындықты айтып қояйын, кiм бiледi деген
оймен:
    – Менiң достарымды ұстап əкетiп жатыр. Алда-жалда
бiр нəрсе бола қалса, сiздер оған дайын болыңыздар. Жəне
де менiң осы iсiме кешiрiммен қарасыңыздар, – дедiм бiр
жолы ашығынан айтып.
    КГБ-ның Виноградов көшесiнде кеңсесi бар. Əлi есiмде
осы кеңседе таңғы 8-ден кешкi 8-ге дейiн сан рет отырғаным.
Бiр күнi сабақтан шаршап бөлмеме келсем, əлгi мекеменiң
жiгiттерi коменданттың бөлмесiнде күтiп отыр.
    – Жұмадiлов, iстеген iстерiңдi мойындайсың ба? – дейдi.
    – Мойындайтын еш нəрсем жоқ. Қар лақтырғаным жоқ,
əн айтқан жоқпын, төбелеске қатысқан жоқпын. Алаңға жəй
бардым, – дедiм.
    Тергеушi орыс айтты:
392
    – Жұмадiлов, мен сенi бəрiбiр мойындатып, түрмеге жа-
бамын. Оданша, жiгiт болсаң, мен саған бiр сөз айтам, өзiң-
ақ мойындайсың. Ақ жамылғы есiңде ме? – дедi.
    Жүрегiм зырқ ете қалды. Ə, мұнда бұлтартпас айғақ бар
екен ғой деп ойлап:
    – Иə, есiмде – дедiм.
    Тергеушi зымиян күлкiсiне басып, iсiнiң дəл төбесiнен
түскенiне риза болғандай кейiп танытты.
    – Лозунгыны кiм жазды?
    – Мен жазған жоқпын.
    – Лозунгы жазғандарың рас па?
    – Рас. Ақ жамылғыны жыртып, жыртып жаздық.
    – Не деп жаздыңдар?
    – «Лениннiң идеясы жасасын», «Каждому народу – свое-
го вождя» деген жазулар...
    Бiр күнi прокуратураға келсем, Рауза Тоқышева деген
қыз отыр.
    – Сенi де шақырды ма?
    – Ия, – дедi ол.
    – Қыздарға қиын болды-ау. Қыздар тұрмақ жiгiттердiң
өзi мүжiлiп бiттi. Сен қорықпа. Бəрi жақсы болады, – деп
дем берiп отырғанымда, бөлменiң есiгi ашылды.
    – Жұмадiлов, Тоқышева кiрiңдер, – дедi арғы жақтан.
    – Сiздер, топтап сұрайтын болғансыздар ма? Бұрын бiр-
бiрден шақырушы едiңiздер, – десем:
    – Бұл «очный ставка» – дейдi.
    Мұндай сөздi мен бiрiншi рет естiгендiктен, мағынасын
толық түсiне алмадым. Екеумiз кiрдiк. Раузаны əбден
қорқытып-үркiткен болу керек. Болмағанның бəрiн болды
деп жаздырып алған екен.
    – Рауза, менiң түбiме жететiн болдың ғой. Ендi бiр 5 жыл
арқалайтын болдым, – деп едiм, прокуратураның тергеушiсi:
    – Сен неге орысша сөйлемейсiң? Жаңа ғана аудармашы
керек жоқ деп едiң, – деп айқайлап жiбердi.
    Рауза екеумiз қатар отырған кезiмiзде оған жазған
түсiнiктемесiн оқытты. Түсiнiктемеде: «Мен бiреудi
ұрыппын. Оның шəпкесi ұшып түсiптi».
    – Ау, Рауза, мен бұл жерде оны ұрған жоқпын ғой, –
дедiм жаным күйiп. – Қайта мен оларды тап осы жерде ара-
шаладым.
    Тергеушiге қарап:
                                                        393
    – Өзiңiз ойлаңызшы, мен оны ұрсам, оның норка тұмағы
ұшып түссе, мен оны қайтадан кигiзер ме едiм? Егер ұрсам
неге сол тұмақты өзiм киiп алмаймын? Керiсiнше мен оларға
төбелеспеңдер деп ажыраттым. Солай ғой, Рауза? – деп едiм:
    – Иə, тұмағын кигiзiп, Сағындық кетiп қалған, – дедi
Рауза. Бiрақ тергеушi бұрынғы əңгiменi өзгертiп: «Мына
қыздар ұстап қалды. Ұстамағанда төбелесетiн едiм» дегiзiп,
бiрiбiр кiнəлi етiп қағазды қайтадан жаздырып алды. Тəуба.
Əйтеуiр бiреудi соқтым дегеннен жеңiлiрек...
    – Ендi мен осы протокол бойынша сұрақ аламын. Егер
сол күнi, сол сағатта, сол адрес бойынша жəбiрленушi табы-
лып, ауруханаға түссе, онда сiз кiнəлi боласыз. Сiз сотталып
кетесiз.
    – Жарайды, жақсы, көндiм, – дедiм амалсыз.
    Құдай сақтағанда, тап сондай хабар еш жерден түспей,
аман қалдым.
    Ə.Т. – Сəке, көп жыл елдiң бақытын ойлап, жазықсыз
жапа шеккен, ардақты асылымыз Дiнмұхамет Ахметұлы
Қонаев ақсақалдың қадiр-қасиетiн қалай түсiнушi
едiңiз?
    С.Ж. – Димаш ата иiсi қазақтың қадiрлiсi ғой. Бiз ес
бiлгелi елiмiздi басқарған осы кiсi. Əскери борышымды
Мəскеуде өтедiм. Бiз сонда жүргенде, Димаш атамызбен
мақтанатынбыз. Елге үлкен еңбегi сiңген атамыздың жатқан
жерi жайлы болсын...
    Димаш ата десе, қазақтың намысы еске түсушi едi.
Сол атамызды орнынан алып, ұлтқа үш қайнаса сорпасы
қосылмайтын əлдебiреу келгенi үшiн де бiз алаңға шығып,
басымызды қатерге тiктiк. Ол үшiн мен мақтанамын.
    Ə.Т. – Осындай рухты мəселелер көтерiлгенде, өнер
адамдары неге бiрiншi болып үн қатады? Сiз өнер ада-
мысыз. Сотталып кетiп, елге берер өнерiмдi көрсете ал-
май қалмас па екенмiн деп қорыққан жоқсыз ба?
    С.Ж. – Өнер иелерiнiң туған халқының тарихын,
тағдыр-талайын терең ұғынғанынан шығар деп бiлемiн
мұны. Халыққа етене жақын жүредi. Елдiң мұңын бiледi.
Сондықтан да туған халқын өнер иесi бозторғайдай шыр-
пыр болып қорғайды. Алайда осы қасиеттердi қаныма
сiңiрген бабаларымнан жаным артық емеспiн ғой. Олар ел
үшiн, жер үшiн, бүгiнгi ұрпақ үшiн не көрмедi?!
394
    Ə.Т. – 1986 жылғы 16 желтоқсандағы Сағындық пен
2006 жылғы Сағындық ол күндерi туралы қалай ойлай-
ды екен?
    С.Ж. – Ол кезде жас едiк, оң-солымызды онша танымаған
едiк деп те ойласақ, бiздiң буын өкiлдерi сол кездiң өзiнде
Ұлы iстердiң басы-қасында болды. Болашаққа айта жүрер
оқиғаның куəсi болғаны үшiн де марқаятын кiсiлер көп.
    Бүгiнде 44 жастамын. Менiң ол кездегiден
айырмашылығым онша емес-ау. Тек қана бұл Сағындық
1986 жылдан гөрi 20 жылға есейген.
    Жаныма медет болар ойлар көп. «Аллажар» деген
фильм шықты деп естимiн. Ол бiздiң 20 жыл бұрынғы өткен
өмiрiмiздiң бiр өткелiн жырлайтын кино шығарма екендiгiн
көрмесем де, iшiм сезедi. Ол экрандық дүние болса, бiз
экранда көрсетiлетiн алаңдағы қызыл қанды кешiп өткен
кейiпкерлермiз...
    Ə.Т. – Сəке, ақжарылған əңгiмеңiз үшiн рахмет.
Өнердiң, өмiрдiң өрiнен көрейiк!


                                  Болат ШАРАХЫМБАЙ

             ИМПЕРИЯНЫҢ КҮЙРЕУI
       немесе мен қалай желтоқсаншы болдым?
    ...Азаттық, бостандық деген ұғымды кiм, қашан ойлап
тапты екен?
    Азаттық, бостандық деп жүрегi алғаш шиыршық атып
бұлқынған кiм екен?..
    Бұл ұғымды кiм ойлап тапса да шын мəнiнде баламасы
жоқ ғажап қой! Тiптi саналы – адам баласы өзi ойлап тапқан
ақыл-ой құндылықтарының iшiндегi ең ұлысы десек те жа-
расар едi. Себебi, осы ұғымда үлкен өзгерiстерге түрткi бо-
латын, түрткi болып қана қоймай соған итермелейтiн бiр
тылсым күш бар. Қуат бар!
    Осындай бiр тылсым күш қазақ даласын үш жүз жыл бойы
атқақтап шығар арнасын таба алмай кезiп жүрдi. Басын тауға
да соқты, тасқа да соқты, құдды бiр от пен семсер сияқты...
Үш жүз жыл бойы қазақтың үш бұтындай қара қазанында
қайнап пiстi, жiгерi жанылды, намысы қайралды, рухы
ұшталды. Сөйтiп қайта оралмастай көрiнген тұлпар тектi
                                                       395
дала рухы күлден қайта жаралып, зеңгiр көкке көтерiлген
феникс – құс секiлдi қазаққа қайта оралды. Оралып қана
қойған жоқ, адам бойына Алла дарытқан асыл қасиет
күндердiң күнiнде бəрiбiр көрiнiс бермей тұрмайтынын жа-
нары жарақат əлемге өстiп бiр дəлелдедi. Бостандық сүйгiш
бозторғай – жүрек бəрiбiр бiр бұлқынбай қалмайтынын өстiп
еске салды. Айтыңызшы, аспанға ұшуды, еркiн бiр көсiлудi
аңсаған адам үшiн азаттықтан асқан қандай бақыт болуы
мүмкiн?! Мiне, түбiрi шiрiп, дүбiрi кемiген ескi дүниенiң
əп-сəтте астан-кестеңiн шығарған 1986 жылғы Желтоқсан
көтерiлiсi маған ең алдымен осынысымен қымбат, осыны-
сымен құнды.
    Шынын айтсам, желтоқсанның сол ызғарлы аязы соңғы
кезде жиi түсiме енетiн болып жүр. Өмiрде куə болған, көзiң
көрген нəрсенiң ешқайсысы iз-түзсiз кетпейдi дейтiн сөз
рас-ау, сiрə... Əйтпесе содан берi де жиырма жыл өттi ғой...
Ұмытылудың орнына ушығып келедi. Сол бiр сұрықсыз
күндердегi көңiлсiз көрiнiстер, жан алысып, жан берiскен
сəттер, əлдебiр əкiреңдеген солдаттың қаршадай бiр қазақ
қызының шашынан уыстап ұстап мұз үстiнде сүйреп бара
жатқаны, қыздың жанұшыра шыңғырғаны... жаныма маза
бермейтiн болып алды.
    Ол кезде Шет тiлдер институтының (қазiргi Абылайхан
атындағы Əлем тiлдерi университетi – Б.Ш.) студентi
едiм. Сабақтың аяқталып қалған кезi. Қайтуға жиналып,
бiр топ сыныптастарыммен əлдененi қызу талқыға са-
лып келе жатқанбыз. Шыға берiсте көптен көрмеген өскi
досым Барлыбек Тыныбаев кездесе кеткенi... Ауылдан
келiптi. Ол Талдықорған жақтан болатын. Оның үстiне ме-
нен бес-алты жас үлкендiгi бар. Обалы не, оның үлкенмiн
деп шалқайғанын бiр де бiр көрген емеспiн. Арада «сiз,
бiз» дескен əдемi сыйластық қана. «Қазiр Талғат шығады.
Егер күйiп тұрған шаруаң болмаса, оңаша жерге барып шер
тарқатайық, – дедi Барлыбек менi кездестiргенiне қуанған
кейiппен. – Көптен кездескен жоқпыз ғой». Мен неге қарсы
болайын, қайта қуанбасам... Талғат та, Жұмабаев, маған
алыс адам емес, осы институтта немiс тiлiнен дəрiс оқиды.
Түркiстандық. Жерлес болғандықтан мен оны «ағам» деп, ол
менi «iнiм» деп жүремiз.
396
    Ұзақ күттiрiп барып Талғат та шықты-ау. Мен көргендей
емес, жүзiнде толқу ма, абыржу ма байқалады. Ол келе:
«Жiгiттер, жоғарыда «ЧП» болып жатыр. Жаңа ғана радио-
дан хабарлады. ҚКП Орталық Комитетiнiң кезектен тыс V
пленумы өтiптi. Қонаевты орнынан алып тастапты. Орнына
Ресейдiң Ульяновск облысынан Колбин деген бiреудi
тағайындапты» – дейдi. Ойымызда ештеңе жоқ, жайбарақат
тұрған бiзге бұл хабар шынында төбемiзден суық су
құйып жiбергендей əсер еттi. Неге екенi, бəрiнен бұрын
Қонаевты алып тастағаны менiң шымбайыма қатты батты.
«Сұраушысы, iздеушiсi жоқ адамдай мұншама қорлағаны
қалай?! – дедiм ойымды ашық бiлдiрiп. – Мұнымен олар
жалғыз Қонаевты қорлап отырған жоқ, бүкiл қазақты қорлап
отыр. Мазақтап отыр. Əйтпесе оны орнынан алып тастай-
мын десе, басқа жолы құрып қалып па?!» Менен гөрi ере-
сек, көргенi, көкiрекке түйгенi көп екi досым басу айтып,
əрең басалқаға келтiрдi. Байқаймын, маған басу айтып,
жайбарақат болып көрiнгенiмен, олардың да еңселерi түсiп
кеткен iштей мүжiлiп тұрған секiлдi. Кеуделерiн керген
ашу-ыза қарайып беттерiне шықты. Бiрақ, осының бəрiн
үнсiз ғана түсiнiстiк. Ал, қазақ жастары ереуiлге шығады,
айтқанын екi еткiзбейтiн империялық əлiмжеттiкке қыр
көрсетедi деген ой о баста түсiмiзге кiрмеген...
    Не керек, Максим Горький атындағы мəдениет жəне
демалыс паркiнен бiр-ақ шықтық. Жұрт секiлдi бiздiң де
мəдениеттi демалғымыз келген едi. Көзден тасалау, бiр
бұрыштағы мейрамханаға бас сұғып, жайлы жайғасып
отыра бергенiмiз сол едi, даяшы келiп: «Кешiрiңiздер, мей-
рамхана жұмыс iстемейдi» деп мəлiмдедi. Сол мезет бiр
топ даяшы қыздар анадай жерде əлденелердi күбiрлесiп
тұрғаны есiмде. Бiз жаққа бiр түрлi жақтырмай, үркектеп
қарайды. Көздерiнде үрей бар. Үшеумiздiң ойымыз-
да ештеңе жоқ. Апыл-ғұпыл жиналдық та тысқа шығып,
келесi мейрамханаға бас сұқтық. Ол жерде де жан баласы
көзге түспедi. Жылан жалағандай жым-жырт. Сұрастырсақ
парктегi бiрде-бiр мейрамхана жұмыс iстемейтiн болып
шықты. Барлығы бiр мезгiлде демалысқа кетiптi... Не iстеу
керек? Қалаға шығайық, бiрдемесi болар дестiк. Шыға
берiсте такси ұстап, алдымен Гоголь көшесiмен сырғып
                                                      397
отырып, Коммунистiк проспектiсi (қазiргi Абылай хан
даңғылы – Б.Ш.) арқылы жоғары көтерiлiп, Комсомол
көшесiне (қазiргi Төле би – Б.Ш.) қарай бұрыла бердiк...
Кенет жiгiт ағасы жасындағы (ұлты үйғыр шығар деп топ-
шыладым) таксист: «Əңгiмелерiңе қарап отырсам, бүгiнгi
оқиғадан бейхабар сияқтысыңдар ғой...» – дедi қазақша тiл
қатып. «Əңгiме Қонаевты алып тастағаны туралы болса,
хабарымыз бар» – дедi Талғат неге екенi жақтырмай жауап
қайырып. Қайтсiн намыстан өртенiп бара жатса!.. «Жоқ, ол
жайлы əлдеқашан мəлiм болды ғой. Əңгiме түк те ол туралы
емес. Осы шешiммен келiспейтiн адамдар Брежнев алаңына
жиналып, «Қонаевтың өзiмен кездестiрiңдер» деп талап
қойып жатыр. Қазiр елдiң бəрi сонда жүр», – дедi таксист.
Iздегенге – сұраған, бiздiң де күткенiмiз осы едi: «Ендеше,
тартыңыз алаңға!.. Өз көзiмiзбен көрейiк», – дедiк.
    Алаңға келсек біраз адам жиналып қалыпты. Көпшiлiгi
өрiмдей жастар. Бiр бойшаң жiгiт Үкiмет мүшелерi
түратын трибунаға шығып алып: «Қазақстанды қазақ
басқарсын!», «Не болмаса қазақстандық орыс басқарсын!»,
«Бiз Орталықтың отаршылық саясатына қарсымыз!», «Бiз
Пленумның шешiмiмен келiспеймiз!..» деп ұрандатып
жатты. Бұл ұрандар сол уақыт үшiн өте қаһарлы болатын.
Мұндай тегеурiн мен көзсiз ерлiктi күтпеген мен алдында аз-
дап жүрексiнiп қалдым. Бiрақ, ол бiр сəттiк қана босаңсу едi.
Бiраздасын ереуiлшiлердiң қақ ортасында бұрқ-сарқ қайнап
жүрдiм. Əншейiнде кездесе бермейтiн таныстарымды да осы
жерде жолықтырдым. Көкiректерi толған рух, көздерiнде от.
Қайтпауға бекiнген сияқты. Бəрiнiң айтатыны жалғыз сөз:
ертең бейбiт шеруге шығайық, пленумның шешiмi əдiлетсiз
екенiн түсiндiрейiк, наразы екенiмiздi бiлдiрейiк. Бəлкiм,
бiздiң пiкiрiмiзге құлақ асатын шығар... Сөйтiп, ертеңiне
Брежнев алаңына жиналатын болып тарқастық.
    Түнi бойы көзiм iлiнбедi десе де болады. Əр нəрсе
еске түсiп атар таңды мазасыз жағдайда қарсы алдым. Тап
төбемнен телмiрiп тұрған төрткөз терезеге көзiм түсiп кетiп
едi, сонау тұңғиық түкпiрiнен жалғыз сəуле жылт ете түстi.
Сол-сол екен артынша оған басқа жүздеген, мыңдаған
сəулелердiң жалтылы қосылып, жер-дүниенi аппақ шұғылаға
бөлей бастады. Бұл 1986 жылғы желтоқсанның 17-iсiндегi
шұғыла болатын...
398
                            ***
    Мен қолдарына түрлi ұрандар жазылған транспарант-
тар ұстап, Азаттықтың ақ туын жоғары желбiретiп, Шəмшi
Қалдаяқовтың «Менiң Қазақстаным» əнiн шабыттана
шырқап келе жатқан демонстранттардың легiн Комсомол
мен Бейбiтшiлiк (қазiргi Желтоқсан» – Б.Ш.) көшелерiнiң
қиылысында кездестiрдiм. Шерушiлердiң ұзын саны шама-
мен 500-600-дей болып қалар. Олар бастарын жоғары көтере
ақбас Алатауды бетке алып бара жатты. Анда-санда «Далой
Колбина!», «Жасасын Қазақстан!» деп ұрандатып қояды.
Сол сəттегi менiң астаң-кестең болған көңiлiмдi қазiр сөзбен
айтып жеткiзу қиын. Əйтеуiр, кеудемдi түсiнiксiз бiр күш
кернеп кеткенi есiмде. Бiздi алаңға бронотранспортерлерiн
қаз-қатар тiзiп, мұздай құрсанған милиция мен iшкi əскер
жасақтары қарсы адцы. Олар демонстранттарды тоқтатпақ
болып қанша қайрат көрсеткенiмен, лықсып келген қалың
нөпiрге қарсы тұра алмады. Алаң айбар шақырған халықтан
теңселiп тұрды. Бұрынғы Брежнев (қазiргi Республика –
Б.Ш.) алаңы бұрын-соңғы дəл бүйтiп аузы-мұрнына шыға
толып көрмеген шығар... Ақиқатына жүгiнсек, шеру бейбiт
жолмен өтетiн шығар деп топшылағанбыз. Қайдағы!..
Қайта Орталық Комитет үйi жақ мұздай қаруланған
əскерилерге тола бастады. Олардың қарасы көбейген сай-
ын жағдай күрт шиеленiсiп келе жатты. Сөйтсек, алаңға
шыққан шерушiлердiң бiржола «сазайларын тартқызып»,
алдағы уақытта ешқашан мұндай «бейбастыққа» жол бер-
меу мақсатында аяусыз қимыл-қайрат көрсетуге жоғарыдан
бұйрық түсiптi ғой. Желтоқсаншылар оны қайдан бiлсiн.
Алаңдағылар алаңсыз едi. Ақыры не болды? Қанжоса
қақтығыс басталып, соңы қарулы шайқасқа ұласты. Бейбiт
шерушiлерге ит айтақтап, қып-қызыл қанға бөктiрдi.
Одан қалса желтоқсанның аязында суық су шашып, сапер
күректерiмен соққылап, қолға түскендерiн ұл-қыз, кəрi-жас
демей аяусыз зəбiрледi. Сөйтiп, жетпiс жыл бойы жарты
əлемдi жалпағынан басып жатқан, мəңгiлiк мызғымастай
көрiнген орыс империясының шын бет-пердесi сыпырылып
түстi.
    Сол күнгi аландағы қан төгiстi тiлмен айтып жеткiзе
алмайтын шығармын. Екi жақта бiрiн-бiрi аяған жоқ.
                                                        399
Бастарында каска, қолдарында резеңке сойыл мен
қалқандары бар солдаттар лап қойды. Осы сəттен бастап
аландағы шиеленiс мүлдем басқаша сипат алды. Таяқты көп
жеп, шашы жұлынғандар да, бет-ауыздарының дал-далы
шығып, соққыдан жараланғандар да көбейе түстi. Дүрмекпен
iлесiп жүргенде ымырт үйiрiлiп, қараңғылықтың қалай
қоюланғанын да аңғармай қалыппыз. Кенет сол қанаттан
өрт сөндiргiш машиналардың легi көрiндi. Бiрiнiң соңынан
жүрiп, адамдарға су атқылап келедi екен. Əбден ашуға
мiнген ереуiлшiлер оларға тас, кесек жаудырып, ақырында
бiрнешеуiн аударып, өртеп жiбердi. Артынша шайқасымыз
қайта қызды. Жендеттердi қолға түскен нəрселермен
атқылап, Орталық Комитет үйi жаққа қарай қуа жөнелемiз.
Трибуна түрған жерге жеткен соң оларға тың күш қосылады
да, айқай салып бiздi керi ығыстырады. Осындай текетiрестен
ары-берi ығыстыру бiрнеше рет қайталанды. Бiр кезде қара
желеттi солдаттардың қатары тағы күшейтiлгендей болды.
Арсылдаған төбеттердiң дауыстарын да шалды құлағымыз.
Уақыттың қай шамалар екенiн бiлмеймiн, кенет солдат-
тар əлдекiмнiң қарлығыңқы командасына жауап ретiнде
қалқандарын сарт-сұрт ұрып, алға шығарып қаз-қатар, түп-
түзу сап түздi. Шынын айту керек, бұл бiр əдемi көрiнiс едi:
ертедегi Рим əскерлерiнiң тəртiбiн еске түсiретiн. Бағаналы
берi араның ұясы секiлдi ызыңдап, құжынап тұрған алаң сол
сəт құлаққа ұрған танадай тып-тыныш бола қалды. Тағы да
əлгi қарлығыңқы команда естiлдi. Осы дауыстың шығуы
мұң екен, кенет əскерлер тығыз жүрiп алға жылжи бастады.
Сарт-сұрт.. сарт-сұрт... Бiр кезде солдаттар мен демонстрант-
тар қоян-қолтық араласа жүрiп айқасты. Кiмнiң кiм екенiн
бiлiп болмады. Рас, шерушiлер алдында бiраз қарсылық
көрсетiп бағып едi, əбден қатыгезденiп алған жазалаушылар
күш бермей кеттi. Қуып жеткенiн аямады. Сөйтiп адамдар
бет-бетiне қаша жөнелдi. Бiрiмен-бiрi сығылысып, басып-
жанышты. Əрине, өз орнында қалып қойғандар да болды.
Олар оқиғаны өз көзiмен көруге келген жай адамдар едi.
Солдаттар бiзге тиiспейдi деп ойласа керек. Алайда, қызыл
айқайға қызып алған жазалаушы жендеттер оларды да аяған
жоқ. Айғайдан жан түршiктi. Резеңке сойылмен соққылап,
аяқпен тепкiлеп, құлаған қыздарды шашынан алып сүйредi.
400
Құдды бiр жендеттер адам аулағыш көк төбеттерге айна-
лып кеткендей. Бұл бiр қорқынышты көрiнiс едi. Шынын
айтайын, сондағы мен көзiммен көрген қылмысты ешкiм де
ештеңемен де ақтай алмайтын шығар...
    Дүрлiккен дүрмектiң жетегiнде жанталаса зытып келе
жатыр едiм. Байсейiтова көшесiнiң бойымен... Абайды
кесiп өтiп, Құрманғазы көшесiне таяй бергенде, кенет арт
жағымнан бiр қыздың жанұшыра айқайынан кiлт тоқтадым.
Артыма жалт қарасам, он бес-жиырма қадамдай жерде бiр
солдат қаршадай ғана қазақ қызын жол жиегiндегi арыққа са-
лып тепкiлеп жатыр екен. Мынау жексұрын көрiнiстен менiң
денем тiтiркенiп, көзiм қарауытып кеттi. Ештеңе көрмей
қалдым. Тұра арашаға ұмтылдым. Ендi əлгi жендет қызды
қоя салып, сойылын оңтайлап қарсы ұмтылды. Екеумiз
алысып-жұлысып жүргенде, қыздың бой тасалап үлгергенiн
бiлемiн. Ары қарайғы қыздың тағдыры қалай өрбiгенi маған
беймəлiм. Мен сол жөрде қолға түстiм. Амалын тауып сыты-
лып қашып кетпек болып, қаншама қажыр-қайрат жұмсасам
да, түк шығара алмадым. Еңгезердей елiрiп алған дүлейдiң
бас-көз демей онды-солды сiлтеген соққысынан ес жия алмай
құладым. Одан арғысы емiс-емiс қана есiмде... Арсылдаған
иттер... Мұз үстiнде үйiлiп жатқан адамдар...
    Ыңырсыған өлiмшi дауыстар... Формадағы екi кiсiнiң
жаралыларды ырғап-ырғап лақтырғаны...
    Есiмдi жол үстiнде жидым. Бiрiншi сезiнгенiм, қорғасын
құйып қойғандай басым көтертпейдi. Адамға алдымен жа-
ман ой үйiр ғой, өлген екемiн деп ойладым. Денем өзiмдiкi
емес секiлдi. Зiлдей. Аяғымды абайлап қозғап көрiп едiм,
жан бар сияқты. Сондағы iштей қуанғанымды көрсеңiз!..
Еңгезердей бiреу көлденеңнен жатып алыпты. Былқ-
сылқ етедi. Жанымды шығарып бара жатқан сол екен.
Ауырсынғаннан дауысым шығып кеттi. Сол-сол екен алда
шоқиып отырған əлгi екеу елең ете түстi. Бiреуi жартылай
бұрылды да: «Ə-ə, декабрист есiндi жидың ба?! Қалай, ендi
алаңға шығасың ба?!» дедi не кекеткенi, не жаны ашығаны
белгiсiз кеңкiлдеп. Тұла бойымды ыза кернедi. Бiрдеңе
айтпақ болып оқтала түстiм дө, өзiмнiң қандай жағдайға тап
келгенiм есiме түсiп, тiлiмдi тiстей қойдым. Жан-жағымды
барласам, байқауымша он бес шақты өрiмдей қыз-жiгiттер
                                                      401
бiрiнiң үстiне бiрi шығып қалай болса солай жайрап жатыр
екен. Кенет түкпiрден бiр қыздың жылаған жалынышты да-
уысы естiлдi: «Ағатайлар, менiң ешқандай жазығым жоқ.
Менi көшеден ұстап алды ғой... Əке-шешеме не бетiмдi айта-
мын ендi?! Ағайлар, сiздерден жалынып сұраймын, менi қоя
берiңiздершi!..». Бұрылып қарап едiм, бет-ауызы күп болып
iсiп кетiптi. Шашы алба-жұлба. Қайран қайсар қарындасым-
ай! Не болып кеткенсiң! «Жарым түнде қайда барайын деп
едiң?.. Оны бағана алаңға келе жатқанда ойлауың керек едi...
Ендi келiп жылайсың. Бiз не?.. Бiз бұйрықты орындаушы
ғанамыз..». Жiгiт ағасы жасындағы милиционердiң дауысы
күмiлжiп шықты. Кəдiмгiдей қабырғасы қайысып тұрғаны
байқалды. Сосын аздаған үнсiздiктен соң: «Жарайды,
қызым, жаныңа бiр қызды қосып берейiк, осы арадан түсiп
қал! Бiрақ бұл туралы жан баласына тiс жарушы болмаңдар,
жарай ма?» дедi. Көлiктi тоқтатып сол арадан екi қызды
түсiрiп кеттi. Түн жарымда орта жолда қалған осынау қос
қаракөздердiң де кейiнгi тағдыры белгiсiз. Қайда екен? Не
iстеп жүр екен? Байқауымша, милиционерлердiң үстiндегi
формасы болмаса, бiзге бүйрегi бұратын секiлдi. Иманжүздi
көрiнедi. Неде болса, жағдайымды айтып түсiндiрiп көрейiн
дедiм. Обалы не, əлгiлер ағайын-туыстық, бауырмалдық
қасиетiнен айырылмапты. Iшi-бауыры елжiреп тұрмаса да,
түсiндi. Тек: «Мына «ДТ» басқан түрiңмен қайда барасың?
Он қадам жасамай ұсталасың ғой... Қалтаңда такси ұстауға
тиын-тебенiң де жоқ шығар. Жағдайыңды түсiнетiн кiм
бар, тыңдайтын кiм бар қазiр?» деп күрсiндi: «Не болса да
өзiмнен көремiн. Жiберсеңiздер болды» дедiм өжеттенiп.
Ойларына не түскенiн қайдам, əлгiлер бiразға үнсiз отырды
да, бiр бұрылысқа келгенде автобусты тоқтатып, менi түсiрiп
жiбердi. Түсерде: «Болған оқиғаны тiсiңнен шығарушы бол-
ма!» деп ескертiп үлгердi. Мен үндегем жоқ. Өйткенi бiз
үнсiз түсiнiскеннiң ғұмыры ұзаққа созылатынын сол сəтте
мойындаған едiк...
    Өзiм түскен бұрылысты зерделей тұспалдасам,
«Каменканың» қақ ортасында қалдырыпты. Оған да шүкiр!
Айдалаға апарып тастап кетсе не iстер едiм?.. Айтпақшы,
желтоқсан туралы айтқанда, менiң жүрегiме ең ауыр
салмақ түсiретiн жайт менiмен бiрге автобуста болған
402
«қаруластарымның» тағдыры. Шынын айтқанда, оларды сол
жолы қайда апарып тастады, тағдырлары не болды, тiрi ме,
өлi ме, ешқандай хабарым жоқ. Мен олар туралы ойласам
неге екенi өзiмнен өзiм қолайсыздана бастаймын. Кiм бiледi,
өмiр бойы бiлмей де кетуiм мүмкiн ғой... Дегенмен, олардың
адамдар арасында алшаң басып дiн аман-есен жүргенiне
сенгiм келедi. Жаратқаннан жалбарынып осыны тiлеймiн..
Сонымен негiзгi əңгiмеме оралайын. Менiң жарақатым
тым күрделi-тiн. Бiр тəуiрi аяғыма зақым келмеген сияқты.
Жүруге жарап тұр. Бiр сəт жау шапқаннан кейiнгi жаралы
адамды көз алдыңызға елестетiп көрiңiзшi! Менiң сол жолғы
халiм де тап солай едi.
    Өзiмдi-өзiм сүйрегендей жетектеп қала шетiне əрең
iлiндiм. Жол-жөнекей бiр-екi көлiктiң жарығы көрiнiп,
қуанып қалып едiм. Дал-дал түрiмнен шошынды ғой деймiн,
тоқтамады. Ондайда əрине iшi-бауырым езiлiп, жаншылып
кеткендей болады. Үмiтiңнiң күл-талқаны шыққаннан ауыр
нəрсе жоқ екенiн сонда ерекше сезiндiм. Құдай-ау қандай
жағдайға жеткенбiз?!.
    Не керек, əбден дiңкелеп, аяқ-қолым өзiме бағынбай,
өлдiм-талдым дегенде Сайн мен Ташкент (қазiргi Райымбек
– Б.Ш.) көшелерiнiң қиылысына жетiп құладым. Екi шекем
солқ-солқ етедi. Аяқтарым дiрдек қағады. Қанша қайрат
қылсам да ары қарай жылжуға шамамның келмейтiнiн
сезiп, жол жиегiне сұлай кеткенiм сол едi, бiр мың болғыр
«Жигули» келiп тоқтай қалмасы бар ма... Жүргiзушi
еңгезердей жiгiт екен. Кескiнi ақсары еуропалық болғанымен,
орыс емес-ау деп шамаладым. Ол машинасын маған жақын
əкеп тоқтатты да, өзi түсiп, көрген түстей күмiлжiп отырған
менi қолтығымнан демеп артқы орындыққа жайғастырды.
Менiң əлдене айтқым келедi, бiрақ шамам келетiн емес.
Бар болғаны қолымды көтеруге əрекет жасап, басымды
изей беремiн. Мен ол кезде Матросов көшесi, 20-сыншы
нөмiрлi үйде (Баянауыл көшесiнiң қиылысы – Б.Ш.) пəтерде
тұрамын. Əлгi мың болғыр мырза жiгiт бар болғаны тұратын
мекен-жайымды ғана сұрады. Басқа лəм деп тiл қатқан жоқ,
менен де ештеңе сұрамады. Тiптi жолпұлын да...
    Мiне, менiң желтоқсан көтерiлiсiне қатысып, өзiм ба-
сымнан өткiзген, көзбен көрген, куə болған уақиғалар осын-
                                                       403
дай. Сол кезде көрген қорлық пен азап арадан көп уақыт
өткен соң аздап көмескiленiп, саябыр тарта бастағаны да
рас. Дегенмен Желтоқсанның салған жарасы жазылды де-
уге ерте. Айта кететiнi, мен өз ойымды, көргенiмдi ешбiр
бүкпесiз-қоспасыз жеткiзуге тырыстым. Ештеңенi жасы-
рып қалмадым. Əрине, менiң оқырмандарымнан: «Сонда,
желтоқсанның 18-iндегi ереуiлге сiздiң қатысыңыз болма-
ды ма?» деген сыңайдағы сауалдың қойылатынын бiлемiн.
Бiлгендiктен де осы сұраққа жауап бере кетсем деймiн:
қатысым болғанда қандай! Бiрақ, желтоқсанның 18-iндегi
ереуiлге барғаныммен, екi күндiк ұйқыдан қалғаным бар,
кешегi алған соққылардың сызаты бар, сыр бере, бастаған
соң шыдамай аланды ертелеу тастап шыққан едiм. Ашығын
айтсам, мен оған бiр мысқал да өкiнбеймiн. Өйткенi менiң
репрессияға iлiнбей қалуыма осы ертелеу əрекет жасауым
себеп болды ғой деп ойлаймын. Əйтпесе, тағдыр қандай
сыбаға дайындағанын кiм бiледi...
    Естерiңiзде ме, «Желтоқсан деген бiр ай бар» деп
тебiренетiнi Ақынның. Расында, диiрменнiң тасындай шыр
айналған дүниенiң шын ғапыл екендiгiн осы ай жақындаған
сайын сезiне түсесiң. Азаттықтың, бостандықтың не екенiн
жанымен ұғатындар жыл бойы желтоқсанның басталуы мен
аяқталуын асыға күтетiн секiлдiмiз. Бұл айдың қаншалықты
құнды, қаншалықты қасiреттi екендiгi осыдан-ақ белгiлi
емес пе. Айтып өтетiн бiр нəрсе: сол күндердегi аланда орын
алған көрiнiстер жай текетiрес емес, шын мəнiнде өмiр мен
өлiм үшiн айқас едi. Қазiр бiреулер айтып жүргендей Алматы
желтоқсаны жай толқу, қыр көрсету, қақтығысу, ығыстыру
емес, басынан бақайшығына дейiн қаруланған нағыз жазала-
ушы жендеттерге айбар көрсетiп, қарсы тұрған қаһармандық
күрес болды. Мiне, Алматының алаңын рух кернеген 1986
жылғы Желтоқсан қозғалысына биыл жиырма жыл толады.
Осыдан жиырма жыл бұрынғы жантүршiгерлiк оқиғаны
ерiксiз еске түсiретiн жан сыздатар жарақат iздерi толық
жазылып бiткен жоқ, əлi талай жүректе оқылмаған кiтаптай
сайрап жатқаны анық.
    Ұлы Мəртебелi Уақыт күндердiң күнiнде бəрiн де бəрiбiр
орнына қояды. Өйткенi бұл дүниеде ешкiм де, ештеңе де
жоғалмайды. Бəрi ескерiледi, бəрiнiң сұрауы бар...
404
                          Аманғазы КƏРIПЖАН ƏУЛЕТI

           БIЗДIҢ «ОТТЫ» КҮНДЕРIМIЗ
    Ауылда мал бағып, кейiн қала құрылысында жұмыс
iстеп, əскери мiндетiмдi де өтеп келгесiн 1986 жылы Қаз-
МҰУ-дың журналистика факультетiнiң сырттай үшiншi
курсынан күндiзгi екiншi курсына зорға ауыстым. Екiншi
курстың пəндерiнiң көбi алдын-ала тапсырылып, менiң
сынақ кiтапшамда белгiленгендiктен сабақтан жартылай
босатылған едiм. 17-шi желтоқсан күнi сағат 10.00-ге Қазақ
теледидары өлең оқып, пiкiр айтатын он шақты студенттiң
сондағы «Құрдастар» бағдарламасына қатысуын өтiнген бо-
латын. Мен жатақханадан оқу корпусына беттегенде алдым-
нан шыққан топ старостасы Қайрат Сақов Д.Қонаевтың зей-
нетке шығып, орнына Колбин деген орыс келгендiгiн жəне
алаңда көтерiлiс басталғандығын айтты. Сенер-сенбесiмдi
бiлмесем де сабақтан балаларды жинап, алаңда орналасқан
теледидар үйiне тарттық. Жақындағанда Тимирязев көшесi
жағынан сақшылар бiздi алаңға өткiзбей, Фурманов көшесiне
қарай бағыттады. Бұл көшеге жеткенде де тiзбектелiп тұрып
алған əскерилер бiздi ығыстыра бердi. Бұл жерден ереуiлдi
алғаш көргенде өз көзiмiзге өзiмiз сенбей кино көргендей
əсерде болған едiк. «Қазақ басшы!», «Қазақ басшы!» де-
ген ұранмен кəдiмгi теледидардан көретiн капиталистiк
дүниенiң көтерiлiстерiнiң əдiсiне салып алған өзiмiз сияқты
қалың жастар таңданбасыма қоймады. Əуелде бет алып
шыққан теледидар бағдарламасының жайы басымыздан да
шығып кеткен сияқты. Қалың топтың ықпалын көрген сай-
ын бойымыздағы ұлтқа деген эмоциялық күш-қуат одан бе-
тер жандана түстi. Менiмен сырттай бөлiмде бiрге оқыған
Гүлнəр Əшiмова деген студент сап түзеген əскерилердiң
арасындағы дəлiз тектес кеңiстiк бойымен тездете жүрiп,
үкiмет мiнбесiне қарай тартты. Мен соңынан қуып кеттiм.
Артта қалған Айнұр, Ұзақбай жəне басқа да студенттермен
алаңда қайтып кездесе алмадық. Мiнбенiң қасына келгенде
қолдарына қызыл байлаған ОКД мүшелерi бiздi керi ысы-
ра бердi. Биiктегi мiнбенiң қасында тұрып алып бiз елге,
ел бiз тұрған жерге өте алмайтын жайға тап болыппыз.
Арамыздағы шекара – қалың сақшылар мен əскерлердiң
қол ұстасып, иықтасқан тiзбегi. Мақсаты – елдi мiнбеге
                                                       405
қарай өткiзбеу. Бiрде Гүлнар қызбалыққа салынып ақтарыла
сөйлей бастады. Жан-жағынан фотоға, киноға түсiрушiлер
көбейiп кеттi. Болашағына қиын болмасын деп мен түсiрiп
жатқан аппараттардың алдын қалқалай бердiм. Көп ұзамай
iшiнде ректорымыз бар бiр топ қасымызға да келiп жеттi. Ол
бiзге шүйлiге келiп, қасындағы адамдарды тiзбектей таны-
стыра бастады. Ұмытпасам арасындағы əйелдi – консервато-
рия ректоры, погоны бар тағы бiрiн КГБ генералы, қалғаны –
ректорлар, тағы тағылар... дегендей болды. Есiмдерiн кейiн
қайта сұрап алуға дəтiм шыдамады. Олар өздерiнше тағы
да ақыл айтып сабырға шақырмақ болса да, Гүлнар одан
бетер қызбаланып сөзiн сабақтай бердi. Арасында өзiмен
бiрге менiң аты-жөнiмдi де айта кеттi. Сондай-ақ, қазақ
мектептерi мен балабақшаларының ашылмай жатқандығын,
өзiнiң Шығыс Қазақстан облысында қиындықтарға тап
бола жүрiп, бiр қазақ мектебi мен бiр бала бақшаны ашуды
ұйымдастырғанын, елдi жұмылдырып, жүздеген адамдар-
дан қол жинағанын да айтып өттi. Əңгiмеге əлдеқашан ара-
ласып кеткен менiң де намысым тұрарға жер таптырмады.
Алматыда ашылған қазақ мектептерiнiң кейбiрi ақын Шона
Смаханұлының бастамасымен жүзеге асқандығын айта
берiп едiм, олар сөзiмдi бөлдi:
    – Какой-то ақынның сөзiн кiм тыңдайды? Мектептiң
бəрiн ашқан үкiмет пен партия емес пе? – дегенде:
    – Жел соқпаса шөптiң басы қимылдамайды ғой. Шона
ағаларымыз таяқ жемегенде ше? Қазақ мектептерi үкiмет
пен партияның несiне қажет? – деп мен де сөзiмдi дəлелдей
түсуге тырыстым. Олар тағы да:
    – Балаларын қазақшаға бермеген ел өздерiнен көрсiн, –
дедi. – Бүкiл қоғамдық жүйе мен елдiң санасын орысшалап
қойған соң қазақшаға баласын кiм бередi? «Балық бастан
шiридi» демекшi, қазақша сөйлеп, iс-қағаздарын қазақша
жүргiзудi сөйлей алмай отырған басшылықтың өздерi ба-
стасын! Республика өз тiлiнде сөйлеуi керек! – деп дау-
ды өрбiте бердiм. «Мемлекеттiк тiл» деген ұғым ол кезде
қалыптаспағандықтан ойымды осылай түсiндiрмек бол-
дым. Сөзге қоғамдық жүйенi араластыруым да мектептегi
тарихтан алған бiлiмнiң əсерi. Бара-бара əңгiме басшылық
мəселесiне де ауысты. Олар «қазаққа қарағанда орыс басшы
дұрыс, олар əдiл болады, жағдай жасаса болды емес пе» деп,
болып үлгiрмей жатқан Колбиндi де қорғаштай бердi. Дау
406
əлi де талай нəрсенiң түбiн қозғады. Ректор сол жерде тұрған
жастардан қызбалана түскен Гүлнəрдi қалайда тоқтатуды
сұрады. Əлдебiр сəтте мiнбеден сөйлеп жатқан республи-
ка басшыларының бiрiнiң „Мен прокурор республикимiн,,
деп екi ауыз сөздi қазақша дұрыстап айта алмағандығы
менi тағы да елең еткiздi. Тағы бiр басшының сөз ауанына
шыдамаған бiр жiгiт дiңгекке өрмелеп шығып, iлулi тұрған
радио қондырғысын жұлып алып, лақтырып жiбергенiн де
көзiм шалды. Естуiмше бұл да түрме азабын шеккен өзiме
таныс жiгiттiң бiрi екен. Сөйткенше болған жоқ, ереуiлшiлер
сақшылардың тiзбектелiп тұрып алған неше қабат бекiнiсiн
бұзып, Орталық Комитеттiң Үлкен үйiне қарай өрiп бара-
ды. Нағыз шайқастың көкесi сол жерде басталды. Бiзге сол
жерде ғана көпшiлiкке қосылудың ретi келдi. Намысым ша-
бытымды да оятты. Бойда бар азды-көптi суырып салмалық
өнерiмнiң iшiмдегi түтiндi будақтата шығаруға ендi ғана
септiгi тидi.
                 – Ұрыста бұл қан құйлы
                 Бəлкiм, бiреу жан қиды.
                 Колбиндi алса əкелер
                 Тағы да бiр Колбиндi, –
деп өлеңдете жөнелдiм. Бiрақ бұл кiдiрiс те ұзаққа бармай
ереуiл екпiнiмен сыпырылып кете барды.
    Дегенмен де қалада күн шайдай ашылып кеткен. Жергi-
лiктi климатпен бiрге тыныстаған үйреншiктi ала бұлттар
қоюланып та, сұйылып та кетпей желдiң екпiңдеп соғуын
да күтпей, өздiгiнен-ақ ақырын қозғала бастады. Олардың
қозғалысы жарқырай түскен күннiң сəулесiн де қалқалай
алар емес. Əлгiнде ғана ақтарылған дау да, жыр да жаңа
күннiң шуағынан ерiп, көтерiлiп кеткен жүректiң де,
заманның да шерi сияқты. Көңiлге үялаған көгiлдiр көкжиек
көктемдi елестетсе де, мезгiлдiң қалқасындағы „қыстың,, да
сұсы көкiрегiнде көзi барды елең еткiзедi. Қардың да түсi
көрген көзге қаншалықты ақ болса, соншалықты ызғарлы.
Сондықтан да болар, тосын сəулеге жасаурағаны аздай,
қалың тобырдың аяғы қардың ғұмырын одан бетер тежеп
барады. Жаз емес, көктем емес, уақсыз уақта күннiң де
шамадан тыс шуақтанып кетуi алдағы онсыз да ызғарлы
қыстың намысын оятып, қаһарына мiнгiзбесе игi едi.
Алаңдағылардың да кейiнгi тағдыры кейде соны мегзейдi.
                                                        407
Қарды кетiрсең қайта қар жауады. Жауа-жауа сағына күткен
көктемiң де оралады. Сосын атажұртымыз аралық конти-
нентте орналасқандықтан көктем түгiлi жаздың да ғұмыры
ұзаққа бармайды. Бiр ықпалды түбегейлi кетiрсең, екiншi
ықпалдың түбiртегi өнедi. Ықпалдан да ықпалдырақ болу
– болдырса жаратылыстың жауапкершiлiгi, құдайдың ғана
құрметi...
    Көп ұзамай мiнбенiң Тимирязев көшесi жақ бетiне
«Урал» деп аталатын əскери көлiктер iркес-тiркес келiп
əскер түсiрiп жатыр екен. Қолдарында резина сойылда-
ры мен қалқандары бар. Олар түскен бетте тiзбектеле
тұра қалып, елдi ығыстырып алдыға қарай жылжи бердi.
Мiнбенiң шығыс жағында сақшылар қолдарына iлiнген
адамды бiрiнен соң бiрiн жаңағы тұйық көлiктерге апарып
тиеп жатыр. Əлдекiмге ұмтыла берген сақшының иығынан
ұстай алып едiм, жұлқынғанда қолымда жұлынған пого-
ны қалып қойыпты. Тағы бiрде құрылыс жатақханасынан
өзiм көрiп жүретiн ұзын бойлы бiр жiгiттi байқап қалдым.
Амандаспақ болып икемделе бергенiмде, екi сақшы оны
да тұйық машинаға қарай ала жөнелдi. Алаңның ба-
тыс жақ бетiнде сақшылардың көбейiп кетуiне байланы-
сты ереуiлшiлер аздап шегiншектей бастады. Олардың
қарсыласуын қайта жандандырған бiр себеп – сол тұстан
бiр топ адам көтергiшке салып алып өте шыққан ақшыл
бас киiмдi қыздың тағдыры болды. Ең бастысы – қыз
жүрегiнiң соғып жатуын мен де бар ықылысыммен тiледiм
де ереуiлшiлерге ере жүгiрдiм. Жүгiрдiм де, Мир көшесiнiң
бойымен құлдилап келе жатқан көк «Москвич» көлiгiн
байқап қалдым. Ұлты – еуропалық жүргiзушiсi мұндай
жайға тап боламын деп ойламаса керек, сəл кiдiрiстен соң
ғана шегiнуге ес жиды. Оны қасарысып тұр екен деп ойлаған
қызу қанды көтерiлiсшiлер əйнегiн шағып, қалған жерiнiң сау
қайтуына ғана мұрсат бердi. Саны жағынан да көбейiп оқтай
қаруланған сақшылар мен əскерилерге қарсыласу мүмкiн
болмағандықтан жастар тас, мұз, тағы басқа қолына не түссе
сонымен қарулануға мəжбүр болды. Қазiргi «Анкара» қонақ
үйiнiң орнында, естуiмше, сол кезде жоспарланып отырған
кооперативтi тұрғын үй құрылысының жерi қазылып, жа-
сыл қорғанмен қоршалған едi. Қорғанысқа қару iздеген
жастар əлгi қоршауды да таласа жұлқылағаны соншалық,
ағашынан не қалғаны маған да беймəлiм. Ұрыс үстiнде жер-
408
лес досым Бақтиярды кездестiрдiм. Ол қол берiп, қысқа ғана
амандасқан соң менiмен бiрге жұмыс iстеген № 11 құрылыс
басқармасының жұмысшыларының көбi осында жүргендiгiн
айтты да жүгiрiп кете бердi. Оқиға қызған сайын бiр жағы
қызықтана да түскен сияқты. Өйткенi, жастардың күшiне
дəнеңе болмай аударылып жатқан үкiмет көлiктерi бей-
не бiр ойыншықтарды елестетедi. Күн кешкiре бастағанда
Фурманов көшесi жағынан əскери БМП, БТР көлiктерiнiң
қашан келiп тұрғандығын да аңғармай қалыппыз. Адам саны
түске дейiнгiге қарағанда түс ауа бiрнеше есеге көбейiп, лықа
толы алаңның аузы-мұрнынан асып төгiлiп кеткен. Айқай-
шу да, ұрып-соғу да жалғаса бердi. Айта берсек, көрген
түстей көз алдыңдағы оқиға толастар емес. Көлiк қозғалысы
тоқтап қалғандықтан, алаңнан жаяу жатақханаға жеткен-
де мұғалiмдер тергеудiң астына алып, жатар орныма зорға
босатты. Ертесiнде қарындасым Сайраштың амандығын
бiлуге барғанда, ол да алаңдағы шырғаланды бiзден кем
көрмегендiгiн айтты. Өзiм куə болған алаңдағы оқиғаның
осындай бiр күнi – менiң оқудан, ЛКЖО қатарынан қуылып,
қауiпсiздiк комитетi тергеуiне де iлiнiп, сол оқиғаға байла-
нысты жұмысқа да қабылдана алмай көптеген кəсiпорынның
қияметiн де көрсеткен екi жылғы шырғалаңымның негiзi бол-
ды. Сол кездегi Қазақ ұлтық университетi басшылығының
құжатқа түсiнiктеме берудегi көзбояушылығының нəти-
жесiнде күнi бүгiнге дейiн берiлуге тиiстi Желтоқан құжа-
ты да бұйырмай келедi. Ал, оқиға адамзаттық, ғылыми
түпкiлiктi бағасын əлi де ала алған жоқ. Өйткенi зерттелiп
бiтпедi жəне бiтуi де мүмкiн емес. Баға жөнiндегi өз пiкiрiмдi
кейiнгi мақалаларымда айтармын. Дегенмен де бұрынғы
социалистiк жүйеде 1968 жылғы Чехославакиядағы, 1981
жылғы Польшадағы көтерiлiстердi бiлемiз. Бiрақ, бұлар
көбiне экономикалық талаптарға байланысты басталған. Ал,
Ұлт-азаттық қозғалыс тұңғыш рет 1986 жылы Қазақстанда
болып, марксизмге қарсы Ұлы бетбұрыс жасады. Бұл – мен
беретiн бағаның алғашқысы. Ақпараттардағы тəуелсiздiк
күнiне арналған материалдардың көпшiлiгiн қадағаладым.
Менi қинайтыны – олардың ақын Бауыржан Үсеновтың
сөзiмен айтқанда «сұңқар орнына торғай сайрап», Желтоқсан
оқиғасы кезiнде алаңды да көрмеген, сондай-ақ, əбден мара-
патын алып алған жазушылар, өнер қайраткерлерi мен ойла-
ры шолақ белгiлi саясаткерлердi сөйлетiп қойғандығы. Ал,
                                                          409
Желтоқсан ардагерлерiнiң iшiнен оқиғаға дуалы пiкiр айта-
тындай саясатпен көп қатысы жоқ, алаңдағы көргенiн ғана
баяндай алатын, «сабырлыларын», ғана байқап қаламыз.
Бұл – əлi де не жалтақтықтың, не жарамсақтықтың, не көре
алмаушылықтың белгiсi.


                                 Ырысқали ДƏУРЕНБЕК

          ЖҮРЕКТЕ ЛАУЛАҒАН ЖАЛЫН
    Сол күнi Алматыда таныстары мен туыстары бар студент-
терге телефон арқылы хабарлар түсе бастады, сабақ аяқтал-
ған соң бiз: Тапин Сайран, Қасымбеков Марат, Қасымбекова
Зоя жəне тағы да басқа студенттер жиналып осы көтерiлiс
жөнiнде əңгiме қылдық. Əңгiме кезiнде бiз неге үндемей
отырамыз, алматылық студенттер секiлдi өз пiкiрлерiмiздi
айта алмаймыз, не себептен Кеңес Одағының басшылары
өзге жерден Қазақстанға басшы тағайындайды деген сөздер
айтылды. Бұл əңгiмеге жатақханада тұратын басқа да сту-
денттер қосылып, өз пiкiрлерiн бiлдiрiп жатты. Сондағы
айтылған ойлар: қазақ тiлiнiң мəселесi, қазақ мектебiнiң
жай-күйi, қазақ тiлiнде жастардың бiлiм ала алмауы, қалада
тұруға тыйым салыну (себебi «прописка» берiлмейдi) жəне
тағы да басқа шынайы ашынудан туындаған ащы сөздер бола-
тын. Жиналған жастардың ой-пiкiрлерi дами келе бiр арнаға
тоғысып, əңгiменiң аяғында ертесiне таңертең Жезқазған
қаласының Орталық алаңына шығу жоспарланды. Сол кезде
Жезқазған қаласында аталған педагогикалық институттан
басқа, Жезқазған политехникалық институты мен Құрылыс
техникумы болатын. Жиналыстың шешiмiмен кешiкпей,
бiрнеше адам үгiттеу жұмысын жүрiзуге жiберiлдiк. Мен,
Тапин Сайран, Қасымбеков Марат, Сарғатов Ерлан түнгi
сағат бiрде политехникалық институттың жатақханасына
бардық. Бiз барған кезде сол жатақханада да осы мəселеге
қатысты қызу əңгiме жүрiп жатыр екен. Бұл институттың
студенттерiмен келесi күнi кездесетiн орынды белгiлеген
соң, пединституттың үш жатақханасын аралап, сту-
денттер арасында үгiт жүргiздiк. Шамамен түнгi төрт
кезiнде, шаршаған, бiрақ бəрiмiз өрiмдей жас болсақ та өз
410
ұлтымыздың мүддесi жолындағы үлкен iске бел буған ба-
тыл əрекетiмiзден айрықша қуат алып, сол шақта кеудемiзде
тұтанған белгiсiз бiр оттан жiгерiмiз қайнап мəз болып, түнгi
таксимен қайтып келе жатқанымызда, марқұм Сайранның
айтқан сөзi бар едi: «Жiгiттер, осы күн ендi мəңгiлiк тарихта
қалады».
    Өз жатақханамызға қайтып келгенде, онда отырған
жолдастарымыз жай отырмаған екен, көркем сурет
факультетiнiң студенттерi бастаған бiр топ жiгiттер қазақ
жəне орыс тiлдерiнде шамамен 15-20 плакат дайындап
қойыпты. Плакаттарда көбiнесе Лениннiң айтқан «Каждому
народу – своего вождя», «Əр халыққа – өз көсемi» деген
сөздер жəне «қазақ елi жасасын» т.б. ұрандар жазылған
болатын. Филология факультетiнiң қыздары жүзден астам
үндеу қағазын (листовка) дайындап қойыпты. Автобустар
жүрмей тұрғанда жаяу аралап жүрiп таңғы бестердiң кезiнде
қаланың көптеген аялдамаларында жапсырылған сол
үнпарақтарда қазақ халқына жəне болып жатқан оқиғаларға
қатысты проблемалар айтылып, қала тұрғындары таңғы
тоғызда Орталық алаңға шақырылды.
    Шынында да сол күндерi көңiл күйiмiз ерекше көтерiңкi
жəне ұзаққа созылған қалың ұйқыдан оянғандай ғажап бiр
қуанышты сезiмге бөлендiк.
    Таңғы сағат сегiз жарым кезiнде студенттер институт
алдындағы алаңға жинала бастады. Қолдарымызда плакаттар
бар. Шамамен 300-400 студент жиналды. Институт ректоры
жиынды тоқтатуға əрекет жасады, студенттердi милицияға
қаматамын, институттан шығарамын деп қорқытты. Бiрақ
ешкiм бой берген жоқ. Белгiленген уақытта Политехникалық
институттың студенттерi келмеген соң, шерудi оларсыз
бастауға мəжбүр болдық. Алдағы келе жатқан қыздардың
бiреуi қазiр əнұранымызға айналған Шəмшiнiң «Менiң
Қазақстаным» əнiн бастап кеттi. Некрасов көшесiне шыға
берген кезде, қиылыс көшеден тура сол əндi айтып келе
жатқан қалың жастар көрiндi. Олар политехникалық
институттың жəне бiздiң институттың география,
көркемсурет жəне физмат факультеттерiнiң студенттерi
болып шықты. Қуанышымызда шек жоқ. Құшақтасып та-
бысып, шеруiмiздi жалғастырдық. Колоннада шамамен екi
мыңнан астам студент болды. Студенттер ұрандар айтып, əн
                                                         411
шырқады. Ал, жұмысқа бара жатқан халық жол шетiне тұра
қалып, бiреулерi қолдап колоннаға қосылса, басқа бiреулерi
(көбiнесе өзге ұлттың өкiлдерi) балағат сөздер айтып жатты.
    Некрасов пен Абай көшесiнiң қиылысына жете берген
кезде (қазiргi кезде сол жерде интернационалистер аллеясы
орнатылған), жүз қаралы милиция, өрт сөндiрушiлер жəне
арнайы қызметтiң өкiлдерi қарсы алды. Қиылыстың оң жақ
жəне сол жақ беттерiнде терезелерi торланған милицияның
бiрнеше арнайы автокөлiктерi тұрды. IIБ басшысы тараңдар
деген бұйрық бердi. Бiрақ айтқан сөзiне ешкiм құлақ асқан
жоқ. Сол кезде милиция қызметкерлерi өз шабуылын баста-
ды. Ұл-қызға қарамай, жаппай соққыға жықты. Құлатып,
ұстағандарын аяқ қолдарынан көтерiп, машинаға салып
əкеттi. Милиция ғимаратында жеткiлiктi орын болмаған соң,
өрт сөндiру машиналары тұратын аңғарларға студенттердi
апарып төктi.
    Сол кезден бастап тергеу басталды. Нəтижесiнде,
басқарушы болған 50-ден астам студент оқудан шығарылды.
Маған, Сайран Тапинге, Қасымбеков Маратқа қарсы Қазақ
ССР Қылмыстық кодексiнiң 60-шы жэне 65-шi баптары-
на сəйкес қылмыстық iс қозғалып, ақырында дəлелдерiнiң
жетiспеушiлiгiнен бе, əлде басқа себептерге байланы-
сты ма, əйтеуiр қылмыстық iс тоқтатылды. Комсомолдан
жəне институттан шығарылдық. Еңбек кiтапшамызға
«Отчислен из института за сознательное участие в высту-
плении группы студентов против решения 5-го Пленума
ЦК Компартии Казахстана от 19.12.1986 года» деген жаз-
ба енгiзiлдi. Аталған жазбаны көрiп, мекеме басшылары
ат-тонын ала қашып, жұмысқа алмайтын. Əзер дегенде
бiр жолдасымның ағасының көмегiмен жұмысқа тұрдым.
Содан, 1989 жылға дейiн құрылыста еңбек еттiк. Тек қана
1989 жылы Н.Назарбаевтың Жарлығымен қайтадан оқуға
қабылдандым. Оқуымды Алматы педагогикалық шет тiлдер
институтында жалғастырдым. 1993 жылы ҚР Сыртқы iстер
министрлiгiне жұмысқа тұрдым. Бес жыл Швейцарияда
дипломатиялық жұмыста болдым. Ел-жер көрдiм. Қазiргi
уақытта Консулдық қызмет департаментiнде директордың
орынбасары болып жұмыс iстеудемiн.
    Арадағы жылдарда адам өмiрiнiң айнымас серiгi бола-
тын қуаныш пен қайғы қатар өрiлiп жатты. Өкiнiшке қарай,
Желтоқсанда жүректерiмiз қатар лаулаған қастерлi доста-
412
рым Сайран Тапин мен Сарғатов Ерлан ауруға шалдығып,
дүниеден озды. Арттарында шиеттей жас балалары қалды.
Жезқазғаннан кеткелi берi сол кездерi қасымда болған
жолдастарымнан бейхабар болып қалдым. Өкiнiшке орай,
бiразының аты-жөнiн де ұмыттым. Кешiрiм сұраймын.
Қанша дегенмен жиырма жыл уақыт өттi ғой.
    Осының бəрiн айтып отырған себебiм, бiр жағынан
естелiк болсын, екiншiден қазiргi жастарға үлгi болсын
демекпiн. Өйткенi қазiргi уақытта көптеген жастардың
Желтоқсан көтерiлiсiнен бейхабар болуы, Халық қаһарманы
– Қайрат Рысқұлбековты бiлмеуi өзегiңдi өртейдi. Бiледi
дегендердiң өзi ереуiл тек Алматыда ғана болған деп ойлай-
ды. Бұның бəрiне кiнəлi олар емес, қазiргi қоғамнан бастап
бiздiң өзiмiз шығармыз. Себебi, ата-аналар ол жайында айт-
пайды, бала бақшада, мектепте, университетте оқытпайды,
газет беттерiнде сирек жарияланады. Көтерiлiстiң шығу
себебi мен мəнiн жан-жақты түсiндiрiп бере алатындай
(«Аллажардан» басқа) бiрде-бiр толық метражды көркем
фильм шығарылмаған. Желтоқсан көтерiлiсiне арналған
Қалдыбай Əбеновтың «Аллажар» фильмiнiң жалғыз
көшiрмесi тозығы жетiп, құрып кетудiң алдында тұр. Елдiң
көбiсi бүл фильмдi əлi күнге дейiн көрмеген. Оның ара-
сында мен де бармын. Осы фильмдi құтқару үшiн, оның
көшiрмелерiн көбейту мақсатында қоғам құрып, халықтан
жылу жиналуда.
    Кейiн белгiлi болғандай, бүкiл дүниежүзi назар аударған
Желтоқсан көтерiлiсi Алматымен қатар Жезқазған,
Қарағанды, Өскемен мен Семей жəне т.б. қалаларда да бо-
лып, ұлты үшiн құрбандыққа дайын жiгерлi жастар байтақ
елiмiздiң барлық жерiнде өз өмiрлерiне төнген қатерден тай-
салмастан бастарын бəйгеге тiктi.
    Желтоқсан көтерiлiсiне қатысушылардың ерен ерлiгi –
марқұм Сайранның айтқанындай, мəңгiлiк тарихта қалуы
тиiс; қазақ елiнiң жаңа ұлттық идеологиясының ажырамас
бөлiгi болуы қажет. Ол үшiн желтоқсан оқиғасы жөнiнде
түбегейлi зерттеу жұмыстары жүргiзiлiп, барлық шындық
жариялануы қажет. Болмаса, ертең осының бəрi ұмытылып,
аңызға ғана айналуы əбден мүмкiн. Ал, аңыз дегенiмiз –
жартылай шындық.
                                      10 тамыз, 2006 жыл.
                                            Астана қаласы.
                                                       413
                            Мейрамбек ТӨЛЕПБЕРГЕН

  ЖАЛАУЛЫ ЖАСТЫҚТЫҢ АЛАУЛЫ ШАҒЫ
               Желтоқсан көтерiлiсiне
              ұйытқы болған кiмдер едi?

     Бiз, шыны керек, Алматыдағы 1986 жылғы
Желтоқсан оқиғасы туралы барлық ақиқатты əлi де
толық бiлiп жатқанымыз жоқ. Себебi, СОКП Орталық
Комитетiнiң Қазақстанда империялық үстемдiкпен
жүргiзген ұлт саясатына қарсы қазақ жастарының
бұқаралық көтерiлiсi шектен тыс аяусыз қатыгездiкпен
басып, жаншылды. Билiк бейбiт шеруге шыққан жа-
старды зорлық-зомбылықпен тұншықтырып, адамдық
құқын, олардың ерiк-жiгерiн аяқ асты етiп таптау секiлдi
жантүршiгерлiк iс-əрекеттерiн барынша жасыруға
тырысты. Шындықты бүркемеледi, еш жазығы жоқ
жастардың айтқан сөздерi мен келтiрген деректерiн
бұрмалап, көтерiлiске қатысушыларды да, олардың
туған-туыстарын да, оларға жанашырлық сезiмдерiн
бiлдiргендердi де жаппай қуғын-сүргiнге салу арқылы
мұның бəрiн «жабулы қазан жабулы күйiнде» құпия
сақтауға тырысқандары жəне «Құйын» операциясы-
на қатысты ресми-тарихи құжаттарды жойып, құртып
жiберуге дейiн барғаны анықталып отыр.
     Дей тұрғанмен, Желтоқсан оқиғасына қатысушы-
лардың өздерi-ақ түпкi ақиқаттың аражiгiн айқындап,
көп жайтқа қанығуға жəрдемдеседi. Бiз Желтоқсан
көтерiлiсiнде, аласапыран қозғалыс жолындағы оқиға-
ларды iшкi дүниесiнен өткiзген жас азаматтардың жан
азабы мен жеке бас күйзелiсiн беретiн сөздерiнен мүлдем
тың, батыл жəне терең ой саларлық деректерге тап
болғанымызды алдын-ала жеткiзгiмiз келедi.
     Бұл мақаланың жазылуына түрткi болған сондай бiр
ерекше назар аударуға тұрарлық себеп те бар. Кешегi
күннiң күркiрiн, жастар наразылығын көз алдымызға
елестетумен бiрге нақ оқиғаның басталуынан өрбiген
жағдайларға көбiрек үңiлгенiмiз əлбетте, дұрыс болар
едi.
414
    Жұрттың есiнде болар, М.Шаханов Мəсекеуде КСРО
Жоғарғы Кеңесiнiң мiнберiнен Желтоқсан көтерiлiсi жөнiн-
дегi шындықты бүкiл дүниежүзiне жеткiзгеннен кейiн
Қазақстанда бұл мəселеге байланысты комиссия құрылып,
жұмыс iстей бастады. Республика Жоғарғы Кеңесiнiң жа-
нынан құрылған комиссия құрамында болғанында том-том
құжаттарға терең мəн берiп, танысқан, партия мен билiк
органдарының сол кездегi лауазымды қызметкерлерiнен жа-
уап алу жұмысына белсене қатысқан белгiлi заңгер-ғалым
Сабыр Қасымов осыдан он жыл бұрын (ол кезде Парламент
Сенатының депутаты болған) республикалық баспасөз
бетiнде Желтоқсан оқиғасы жөнiнде жариялаған зерттеу
мақаласында: «Бiздiң адамгершiлiк борышымыз бен iзгiлiктi
ойымыз сол қиын күндерде жəне күрделi уақыттарда
өзiнiң азаматтық ар-ожданын жоғалтпаған, Мəскеудiң
əрекеттерiне қарсы батыл үн қата бiлген жəне соған орай өз
əрекеттерiн жасаған адамдар жайында ендiгi жерде ашық
айтуға тиiспiз деген қорытынды жасауға итермелейдi.
Бойларынан үрейдi кейiн ысырып тастап, еш қорықпастан
бiрiншi болып қарсылық əрекеттерге шақырғандар Алматы
театр-көркемсурет институтының студенттерi: Құрманғазы
Айтмұрзаев, Бақтыбек Иманғожаев, Үсiпхан Сейтiмбетов,
Аманбай Қанетов, Ертай Көпесбаевтар болды. Олар 16
желтоқсан күннiң өзiнде-ақ жұмысшы жəне студенттер
жатақханаларын аралап, жастарды алаңға шығуға үгiттедi.
Олар алғашқы ұрандарды жазып, асығыстау болса да
өздерiнiң iс-əрекеттерiнiң жоспарларын белгiледi, сол үшiн
де олар бiрiншi болып жазаға тартылды – жоғарғы оқу орын-
дарынан шығарылды, Мемлекеттiк Қауiпсiздiк комитетiнiң
тергеу қапасында отырып, түрмеге қамалды...»
    Желтоқсан көтерiлiсiне бастама көтергендердiң халық-
шыл мiнездерiмен танылғанын, келешегi əуелiде белгiсiздеу
болған бұл əрекеттерiн сол уақыт мөлшерiмен алсақ, қазақ
ұлтының əдiлетсiздiк саясатқа төзiмi таусылғанын дəлелдеп
беретiн ащы жанайқайы деуге болады.
    Бiз осы уақытқа дейiн үлкен күрестiң бастамасында
кiмдердiң болғанын жiктеп айтуға келгенде еш қиналмастан
бұқаралық қозғалыстың стихиялық жағына салмақ салаты-
нымыз рас. Бiрақ кез-келген əрекеттiң бастауында адам-
дар тұрады ғой. Оны ешкiм де терiске шығара алмайды.
                                                      415
Қалың нөпiр халықтың алдыңғы легiнде де кеудесiн ауыр
соққыға тосуға əзiр тұратын адамдар жүредi. Алайда, дəл
осы Желтоқсан оқиғасын бiз ұйымдастырдық, бiз тiкелей
бастамашы болдық деп кеудесiн соғып, сол əрекетiн бұлдап
жүргендер де жоқ.
    Жоғарыда аты аталған жiгiттердiң арасынан үш азамат-
пен жақында бетпе-бет тiлдесудiң сəтi түстi. Құрманғазы мен
Үсiпханның... жүзiнен шуақ төгiлiп, езуiнен əзiлi шашылып,
қабағынан жылылық себезгiлеп тұратын, өңiнен өкпенiң iзi,
ренiштiң белгiсi бiлiнбейтiн осы екi жiгiттiң бiрнше жыл
түрмеде отырып шыққанына бiреу сенер, бiреу сенбес. Ұяң
мiнездi қалпын сақтап, əрбiр нəрсенi терең пайымдай алаты-
нын байқатады. Ал Бақтыбектiң бойынан қызу мiнездi, ерек-
ше қайратты жəне əрбiр сөзiн жалындап, шегелеп айтатын
өзiне тəн жағымды қырлары көзге бiрден шалынады.
    Айтқандай, Желтоқсан оқиғасын ұйымдастырушыларды
қайткенде де табамыз деп жанталасқанмен, билiктiң оны-
сынан түк те шыққан жоқ, немесе айта алған жоқ. Əйтеуiр
жұртшылық арасында бұл мəселе қозғала қалса, «Несiн
айтасыз, сол ызғарлы желтоқсан күндерi астарына су
жаңа «Волга» автокөлiгiн мiнген екi-үш жiгiт жұмысшы
жəне жастар жатақханаларын аралап, жастарды алаңға
шығаруға үгiттеп жүрiптi. Үстерiне жағалы қара пальто ки-
ген адамдардың суыт жүрiсi де күдiк келтiрiптi» дегендей
алыпқашпа сөз кеңiнен лақап боп тарағанын əлi ұмытқан
жоқпыз. Сол сөз рас болса, арада жиырма жыл өтсе де əлгi
көзге түспей кеткен «Волга» жеңiл автокөлiгiнiң де, оның
iшiнде болған адамдардың да табылмауы таңғаларлық оқиға
күйiнде қалды. Алматыны түгел тiмiскiлеп, үй-үйге дейiн
тiнтiген құқық қорғау органдарының бұл дəрменсiздiгiнiң
себебi де түсiндiрiлген жоқ. Əлi күнге шейiн. Сонда бұл
лақап сөз не үшiн, қайдан шыққан? «Жел тұрмаса шөптiң
басы қимылдамайды». Дүдəмал сұрақ көп. Ал шешуi құпия
едi. Бiз оқиғаға орайлас осы негiзгi түйткiлдi бекерден-бекер
қайта ойға алып отырғанымыз жоқ. Өйткенi...
    Желтоқсан оқиғасына қатысты құпиялар мен жасырын
жайларды ашуға сол кездегi сот үкiмдерiнiң айғақтары
да көп жəрдемдеседi. Мəселен, сондай бiр құжатты
алайық. Алматы қалалық сотының 1987 жылғы 20 шiлдеде
Қ.Айтмұрзаев, Б.Иманғожаев, Ү.Сейтiмбетов, А.Қанетов
416
жəне М.Қасенбаевқа қатысты үкiмiн оқиық. Бұл үкiмдi
Жоғарғы Соттың қылмыстық iстер алқасы да еш өзгерiссiз
бекiтiп, толық қуаттап берген. Сонымен, үкiм не дейдi? Бұл
қазақ жiгiттерiнiң қандай қылмысқа қатысы бар?
    Бiз үш жiгiтпен əңгiмелесiп отырмыз: Қ.Айтмұрзаев,
Ү.Сейтiмбетов жəне Б.Иманғожаев. Кешегi көкөрiм жа-
стар бүгiндерi қырықтың қырқасына көтерiлген, ақыл
тоқтатқан азаматтар. Үшеуi де театр өнерiнiң өкiлдерi.
Ойды ой қозғайды. Əуелi өздерi бастарынан кеткен өткен
сұрапыл күндердiң азапкеш тағдырына тiл бiтiретiн, жеке
архивтерiнде мұқият сақталған Жоғарғы Соттың айыптау
құжаттарымен танысып болғаннан кейiн мына бiр жəйттi
еске түсiргендi жөн санадық. Желтоқсан оқиғасының он
жылдығы аталып өткен тұста белгiлi қаламгердiң бiрi
баспасөз бетiнде: «1986 жылы жөпелдемеде кiмнiң қолынан
не келдi, кiмiң барып араша түсе алды жастарға? Колбиннiң
тұсындағы зауалды шақтарда көбiң-ақ ықпадыңдар ма,
саясаттан бұқпадыңдар ма, тiптi сол саясаттың сойылын
да соқпадыңдар ма?.. Шындап келгенде, кеңшiлiкте ғана
күжiрейемiз, ал саясат аунап түсiп, апшысы қуырылар бол-
са, талай пенденiң сыр берерi кəмiл-ақ. Саясат кəпiр көп
пенденi бiр тарының қауызына сыйғызатынын талай-талай
дəлелдеп келедi-ау» деп жазғанын оқып бердiк. Көпшiлiктiң
көкейiнде жүрген уақыт қайшылықтарын қайта безбенге
салу үшiн бұл да керек шығар деген оймен.
    ...Арада үнсiздiк орнады. Үш жiгiт тосылып қалғандай
болды.
    – Мен түрме көрдiм, халық үшiн алаңға шығып, атой
салдым деп айтудан бiз мүлдем аулақпыз,– дедi ақырын
сөз бастаған Құрманғазы, – Басымыздан қандай жағдайды
өткердiк, соны ғана айтқымыз келедi. Арада жиырма жыл
өткенде бiздiң қай ағаларымыздың қайда болғанын, қай
жағалауда тұрғанын кейiн естiп жатырмыз ғой. Қаһарына
мiнген Мəскеу билiгiне қарсы тұрар қауһары неге болма-
сын, ондай қасиеттер жекелеген тұлғалардың бойларын-
да болды, бiз Ж.Молдағалиев, М.Есенəлиев, С.Зиманов,
С.Шаймерденов секiлдi ағаларымыздың жастарға жана-
шырлық жасап, сол уақыттың жаңғырығы мен текетiрестiң
өршiп тұрған кезеңiнде империялық билiктiң атына ауыр сын
айтқанын жақсы бiлемiз. Сол кiсiлер аз болса да жастарға ара-
                                                         417
ша түстi. Бiрақ олар көп емес едi. Ендi Желтоқсан оқиғасына
байланысты тарихи тағылымды əркiм өзiнше бағалай жатар.
Менiңше, бұл азат елдiң азаматтары үшiн жадыда өшпес
сабақ болса керек.
    – Бiздi алаңға апарған көпшiл, досшыл, ұлтшыл қа-
зақшылық қасиеттер едi, – дедi Үсiпхан əңгiме үзiгiн жал-
ғай түсiп.
    – Əлем тарихында ұлттың азаттығы мен елдiң бостан-
дығы үшiн саяси күреске бiрiншi болып жастар шығатыны
белгiлi. Жастар қоғамның қайраты əрi болашағы. 1986
жылы алаңға бейбiт шеруге барған жастардың жалындаған
бұл қасиеттерiн билiктiң өзi де мойындаған болатын.
Бiрақ империялық билiк бұл жеңiлгенiн халыққа басқаша
түсiндiргiсi келдi. Бiздi бұзақы, нашақор, оңы мен солын
бiлмейтiн əлжуаз адамдар деп көрсеттi,– дедi Бақтыбек одан
əрi. – Бiз секiлдi мыңдаған қазақтың ұл-қыздары қыстың
қара суығында бастары жарылып, омыртқалары сынып,
жүздеген ұл мен қыз темiр тордың арғы жағында азап
шектi. Азаттықтың ақ таңы тек осындай күреспен келетiнi
белгiлi болды. Бiз осыны түсiндiк. Сондықтан да өткен iске
өкiнбеймiз. Бəрi де тергеу материалдары мен сот үкiмiнде
жазылған.
    Осы үш жiгiтке қатысты сот үкiмiнiң алғашқы жолда-
рына көз жүгiртейiк: «Сотталғандар мынадай жағдайда
қылмыс жасағандары үшiн кiнəлi деп табылды.
    Айтмұрзаев. 16.12.86 ж. Қазақстан Компартиясы Орта-
лық Комитетi Пленумының Д.А.Қонаевты Қазақстан КП
Орталық Комитетiнiң бiрiншi хатшысы мiндетiнен бо-
сатып, бұл лауазымға Г.В.Колбиндi тағайындау жөнiндегi
шешiмiн естiп, бұл айтылған шешiммен өзiнiң келiспейтiнiн
бiлдiру үшiн курстастары Иманғожаевқа, Сейтiмбетовке
жəне Қанетовке келесi күнi студенттер мен жұмысшы жа-
старды Брежнев атындағы алаңға шығуын ұйымдастыру
туралы ұсыныс жасайды».
    Желтоқсандық жiгiттер бұл оқиғаны былайша еске
түсiредi.
    Қ.Айтмұрзаев: – Бiз 1986 жылы 16 желтоқсан күнi, яғни,
театр жəне көркемсурет институтының IҮ курсында оқып
жүрген бiр топ студент түс қайта дипломдық тақырыпқа
байланысты «Қарагөз» спектаклiнiң қойылым əзiрлiгiнде
жүрген едiк. Əне-мiне деп халық əртiсi, ұстазымыз Шолпан
418
Жандарбекова апайды күтiп тұрғанбыз. Сəлден соң апай
залға қобалжып, қабағы кiрбiң тартып, кiрiп келдi. Ұстаздың
көңiл-күйi болмаса, шəкiрттерiнiң жағдайы қайдан бола
қойсын. Бəрiмiз де ол кiсiнi состиып-состиып тұрып, үнсiз
қарсы алдық.
    Ү.Сейтiмбетов: – Ойымызда əртiстiк өнерге бейiмделiп,
Асқар Тоқпанов, Шолпан Жандарбекова сияқты өнер
жұлдыздарынан сабақ алудан басқа ештеңе жоқ. Жаңа
ғана ойнап-күлiп əзiлдесiп тұрған қыз-жiгiттер апайдың
бұл ренiшiн көрiп, не болды екен деген сұраулы жүзбен
бiрдеңе айтқымыз да келдi. Апай күткiзген жоқ. Тарс кеттi.
«Бұл сұмдық қой, Қонаевты орнынан алып тастап, Колбин
деген бiреудi əкеп қойыпты. Қазақ халқымен санаспағаны
ғой. Əйтпесе лайықты ешкiм жоқ дегенге кiм сенедi,
масқара, бұл өмiр не болып барады өзi?» деп терең күрсiндi.
Көңiлiмiз нiлдей бұзылды. Халықтың сүйген перзентi
Қонаевты қызметiнен алып тастап, орнына басқа ұлт өкiлiн
əкелiп тағайындау еш қисынға келмейтiн қиянат деп ұқтық.
Ойымызға əр нəрсе оралды.
    Б.Иманғожаев: – Жiгiттерге қарасам, бəрiнiң де рең-
əлпетiнен ренiштi байқадым. Ыза-кекке булыққан секiлдi.
Iшкi ой-түйсiгiмiзде бiр бүлiк басталғандай болды. Ауылдан
келген қазақ балаларының Алматыға келгенде пəтер таппай
қиналатыны, қазақ тiлiнiң шет қақпай болып келе жатқаны,
кiсi есiгiнде жалданып жүретiн қазақ балаларының ауыр халi,
қоғамдық көлiктерде бiздердi басқалардың ар-намысыңа
тиiп, тiлдейтiнi... Бiрақ тiс жарған жоқпыз.
    Сол күнi студенттер спектакльдi əзiрлеуге қатысқан жоқ.
Тарап кеттi.
    Тағы да сот үкiмiнде жазылған жолдарға назар
аударайық. Айыптаудың айғақтары былай келтiрiледi: «Сол
күнi олар медицина, шет тiлдерi, зоотехникалық-мал-
дəрiгерлiк, политехникалық институттардың, КазГУ-дiң
химия жəне физика-математика факультеттерiнiң жа-
тақханаларына, сондай-ақ Киров атындағы зауыттың
№2 жатақханасына барып, жастарды жұмысқа жəне
сабаққа бармауға, сөйтiп, 17.12.86 ж. таңертең Қазақстан
Компартиясы Орталық Комитетi Пленумының шешiмiмен
өздерiнiң келiспейтiндiгiн бiлдiру үшiн Брежнев атындағы
алаңға шығуға үгiт жүргiзiп, шақырған.
                                                       419
    Сондай-ақ олар өздерiмен бiрге оқитын жəне
жатақханада тұратын Алматы театр жəне көркемсурет
институтының студенттерiн сабаққа бармауға жəне
демонстрацияға қатысуға шақырған, ұлттық мазмұнда,
ұлт араздығын тудыратын сипатта 6 плакат жəне
ұрандар жазуға ұйтқы болған».
    Иə, 16 желтоқсан ұзақ ұйқыдағы алып құйынды оятып,
артынан дүниенi дүр сiлкiндiрген ұлы дүмпудi туғызатынын
ешкiм де болжай алған жоқ едi. Шымырлап басталған май-
да толқыншалар шиыршық атып, жалын күдiрейткен ары-
стандай айбаттанып, жолбарыстай қайраттана түсетiнiн кiм
сездi? Дүмпудiң ұшқыны театр өнерiнiң жас түлектерiнiң
iшкi түйсiгiнде қоламта шоқ болып жатқанын да...
    Ү.Сейтiмбетов: – 16 желтоқсан күнi кешкiлiк бiздiң
жатақханадағы бөлмемiзге Құрманғазы суыт келдi. Бөлмеде
өзiммен бiрге оқитын жұбайым Гүлнəр бар едi. Қас пен
көздiң арасында қатты өзгерiп кеткен Құрманғазыны таны-
май қалғандаймыз. Ел, жер, ұлттық намыс туралы сөйлей
бастады. Бiз жойылып кетiп бара жатқан халықпыз ба?
Ешкiмнен сорлы емеспiз. Қонаев секiлдi елдi басқарған,
пiр тұтқан ағаларымызды алып тастап, оның орнына
ешкiм бiлмейтiн, өзге ұлттың өкiлiн, бiз үшiн əлдекiмдi
əкелiп қоюдың өзi – басыну. Алаңға шығайық, бейбiт
түрде наразылығымызды бiлдiрейiк. Сол үшiн ақылдасуға
келдiм деп, көршi институттардың жатақханаларын ара-
лап, жастарды ұйымдастырайық деген бастама көтердi.
Жолай бiзге Бақтыбек пен Аманбай қосылды. Екеуiмiздiң
əлгiндей iске бел байлағанымызды Гүлнəрдан естiптi.
Сөйтiп, Құрманғазының бұл ұсынысын дереу қолдай кеттi.
Жiгiттерге жалғыз-жарым алаңға бармайық, көп болсақ бiзге
ешкiм де тиiсе алмайды деген iшкi ойымызды айттық.
    Қ.Айтмұрзаев: – Алаңға неге шықтық, не үшiн бардық.
Бiз елiмiз, елдiгiмiз, бостандығымыз, тiлiмiз жəне ұлттық
намысымыз үшiн шықтық. 16 желтоқсан күнгi өткен
тоталитарлық жүйенiң Пленумы жанайын деп тұрған отқа
май құйғандай болды.
    Əйтеуiр менiң ойыма алаңға шығу керек деген ой өзiмiздi
көрсетейiк дегеннен гөрi қазақ екенiмiздi байқатайық деген
бiр буырқанған сезiм күшiнен туған-ау деймiн. Өйткенi сол
кезде қазақ ұлтының елдiк рухы, тiл мəйегi керi кетiп бара
420
жатқандай болды. Қазақ бала бақшалары мен мектептерi
шетiнен жабыла бастады. Орыстану жаппай етек алды.
Бұл жағдайды сол заманда өмiр сүрген «мен қазақпын»
дегендердiң бəрi бiлдi, бiрақ айта алмады.
    Б.Иманғожаев: – Ана тiлiмiзде «бiр қайнауы iшiнде»
дейтiн тiркес бар. Бiздiң түбiмiзге жеткен де мiне, сол бiр
қайнау. Жетпей қалған бiр қайнау. Яғни, шикiлiк. Дəлiрек
айтсақ, санадағы шикiлiк. Аталарымыздың аузынан мына
қала iргесiнде тұрған Ұзынағаш ауылының өзiнде-ақ үстемдiк
империясының атын жамылған шовинистiк көзқарастардағы
кейбiр адамдар қазақтың мықты кiсiлерiн сотсыз-ақ атып
тастағанын, зорлық-зомбылық көрсеткенi жайлы естiген
əңгiмелерiм бар. Оны ойға алсам, ыза боламын. Сондықтан
да бiз де Құрманғазының ойын бiрден түсiнiп, қолдай кеттiк.
Iле-шала төрт жiгiт көршi институттардың жатақханаларына,
Киров атындағы зауыттың №2 жұмысшылар жатақханасына
барып, үгiт-насихат шараларын жүргiздiк. Қарсы болған
ешкiм жоқ. Бəрi де қолдады.
    Қ.Айтмұрзаев: – 17 желтоқсан күнi, яғни, ертең сағат
тоғызда жаппай наразылық бiлдiру үшiн алаңға шығу
керектiгiн айта отырып, барлық жерде де қолдау тауып,
келiсiп қайттық. Шынын айтсақ, бойымызда ешқандай
қорқыныш, үрку болған жоқ. Қайта батылданып кеттiк.
Түн ортасы ауа жатақханаға қайтып келдiк. Бейбiт
демонстрацияға шығудың əрекет түрi – бейбiт болу керек
деген iс-жоспарымызды жасап алдық. Үсiпхан мен Бақтыбек
жəне басқалар В.И.Лениннiң ұлт саясаты жөнiндегi дəйек
сөзiн табу үшiн оқулықтарды парақтап, шұғыл iздей баста-
ды. Ендiгi мақсат – лениндiк ұлт-саясатын қолдаған ұрандар
мен плакаттар жазуды қолға алу. Айналамызда секем
аларлықтай ешқандай əрекеттер болған жоқ.
    Ү.Сейтiмбетов: – 16 желтоқсанда небəрi 17 минутқа
ғана созылып, iргелi республиканың басшылығына қатысты
мəселенi көздi ашып-жұмғанша шешiп, қазақ жерiнiң
топырағына табаны тиiп көрмеген, ауасын жұтып, суын
iшпеген, маңдай терi төгiлiп еңбек етпеген, халқының қандай
екенiнен мүлдем бейхабар əлдебiреудi əкелiп отырғыза салу
туралы айтқан əңгiмемiз жастарға қатты əсер еттi.
    Б.Иманғожаев: – Қазақтың мiнезi бiр-ақ рет толқитынын
арлы-берлi тарихтан бiраз қозғап, көз жеткiздiк. Бiздiң бұл
                                                       421
толқуымыз Орталық Комитеттiң Пленумының шешiмiн
өзгерте ме, жоқ па, бiз сол шешiмге наразылық бiлдiру
арқылы ұлттық кейпiмiздi көрсетуiмiз керек деген бiр ой
ғана кептелiп тұрды. Ұрандарымызда саяси талаптардың
болу қажеттiгiн де келiстiк.
    Қ.Айтмұрзаев: – Жатақханаға қайтып келген соң «Əр
халыққа – өз көсемi», «Бiз күшпен қосуға қарсымыз, ерiктi
түрде қосылуды қалаймыз», «Ленин идеялары жасасын!»,
«Бiз КСРО халықтарының құқықтары туралы декларация
бойынша өмiр сүргiмiз келедi» деген ұрандарды ойласты-
рып, оны жатақханада бiрге тұратын суретшi жiгiттерге
жаздырдық. Төсекке жабатын ақ кездемелердi жыртып,
əртүрлi бояумен ұрандарды əдемiлеп жазуды III курс студентi
Мейрамғазы Қасенбаев деген досымызға жүктедiк. Кейiн
Желтоқсан оқиғасына қатысушыларды жаппай жазалау
басталған кезде Мейрамғазы досымыз да осы əрекетi үшiн
сотталды. Таң атқанша бiздiң институттың жатақханасында
осындай қарбалас əрекеттер жүрiп жатты.
    Ертесiнде...
    Айыптау үкiмiнде бұл сəт былай деп жазылған.
«Айтмұрзаев, Иманғожаев, Сейтiмбетов, Қанетов жəне
Қасенбаев 17.12.86 ж. Алматы театр жəне көркемсурет
институтының 150 студентiн Брежнев атындағы алаңға
шығуды ұйымдастырып, «Əр халыққа – өз көсемi» деген
ұрандарды айтып, айқайлады. Содан кейiн шерудi бастап
қала көшелерiне шықты. Студенттер мен жұмысшы жа-
стар орналасқан жатақханалардың қасынан өтiп, ұлты
қазақ жастарды өздерiнiң қатарына қосылуға үгiттедi.
    Толқуға қатысқан адамдардың саны екi мың адамға
жеткенде олар Брежнев атындағы алаңға келдi, құқық
қорғау органдары қызметкерлерiнiң, үкiметтiң жəне
Орталық Комитеттiң мүшелерiнiң талаптарына құлақ
асқан жоқ».
    Қ.Айтмұрзаев: – 17 желтоқсан күнi бiз таңертең
Брежнев атындағы алаңға барған кезде Киров атындағы
зауыттың жұмысшы жастары келiп үлгерген екен. Бiз
Космонавтар жəне Виноградов көшелерiнiң қиылысындағы
жатақханадан шеру тартып шыққанбыз. Наразылық шеруiн
ұйымдастырудың алғашқы қадамы осылай басталды.
422
Көзi ашық, көкiрегi ояу студенттер плакаттарға Лениннiң
өсиеттерiнен үзiндi жазды, «күн көсемнiң» портретiн ұстап,
алаңға барды. Жолай бiзге басқа институттың студенттерi
бiртiндеп қосыла бастады.
    Ү.Сейтiмбетов: – Бейбiт шерудiң бел ортасында келе
жатқан қазақ жастары ерекше рухтанып кеттi. Қазақ боп
дүниеге кеп, қазақ боп атқа мiнген азаматтар жүрдi.
    Б.Иманғожаев: – Алаңға келгеннен кейiн жастардың
қарасы əлi де көбейе қоймаған соң Сəтбаев көшесiн бойлай
жүрiп, басқаларды да қатарымызға тартуды ойладық. Ленин
даңғылының бойында бiр қазақ апайдың: «Балаларым,
сендердiкi дұрыс, алған беттерiңнен қайтпаңдар» деп
айтқаны əлi есiмде. Жазушылар одағының маңына улап-
шулап ұрандатып барып едiк, ол жақтан ешкiм төбе көрсете
қоймады. Алаңға қайта оралдық. Бұл кезде алаңдағы толқу
шын мəнiнде үлкен дүмпудiң көрiнiсiн əкелдi.
    Қ.Айтмұрзаев: – Жастар шенеунiктердiң: «Тараңдар!»
деген бұйрығына бағынбай тұрып алды. Нөпiр халық көбейе
бердi. Қараңғылық тұмшалаған уақытта жан-жақтан қарулы
əскерлер жақындап, елдi қоршай бастады. Бiз күндiзгi сағат
3 пен 4-тiң арасында бүкiл елге үндеу тастауымыз керек деп
алаңдағы жiгiттермен ақылдаса отырып, ойымызға бiрден
алаңның қасында орналасқан республикалық телевизия сту-
диясын басып алу келдi. Жиырма шақты жiгiт халық нөпiрiн
сол жаққа аударып əкетпек болып, студияға қарай ары-берi
жүгiрдiк, аңдып тұрған əскер жұрттан сөгiлiп шыққан бiздi
дереу негiзгi топқа қайта қуды. Одан əрi қарай қатты толқи
бастаған бұқараны күшпен тарату басталып кеттi. Əскер
қаруға қол салды, қан төгiле бастады. Қақтығыс өршiдi.
Түн жарымына дейiн жастар қарсылық көрсетумен болды.
Сөйтiп, бейбiт шерудiң аяғы көтерiлiске айналып кеттi.
18 желтоқсан күнi де жастар қарсылық жасады, бiрақ екi
жақтың күшiнiң арасалмағы мүлдем тең емес едi. Əскери
техниканы, өрт сөндiргiш құралдарды, темiр күрек пен
таяқты бейбiт шеруге қатысқандарға қарсы қолданған билiк
көтерiлiсшiлердi аяусыз, қатыгездiкпен басып, жаншыды.
    ...Бұл жастар ендi оқиғаның одан əрi қарай өрбуi
империялық билiктiң кiнəсiз адамдарды темiр құрсауына са-
лып, аяусыз жазалайтынын, оның iшiнде өздерiн де таппай
                                                      423
қоймайтынын, күндердiң-күнiнде қолға түсiретiнiн бiлдi.
Өйткенi түрмедегi тергеулер, жүйкеге əсер ету, ұрып-соғу,
қорқытып-үркiту секiлдi қоқан-лоққы əрекеттер онсызда
қалт-құлт етiп тұрған сол кездегi əлжуаз қоғамды билеп
алды. Екiжүздiлердiң заманы туды. Айдап салу, жалған
ақпарат беру, кек алып қалу секiлдi сатқындық мiнездер əп-
сəтте iске кiрiстi.
    – Сондықтан да бiз бейбiт шеру өткiзуге бастама көтерген
жiгiттер оңаша отырып, аңдушыларды адастырудың ама-
лын ойластырдық,– дейдi Құрманғазы Айтмұрзаев. – Бiздi
əлдебiреулер үгiттедi, сосын алаңға шықтық дегендей, сыл-
тау айту үшiн қара түстi «Волга» мiнген, үстерiнде қара паль-
тосы бар екi-үш адам жатақханаларды аралап жүрдi деген
бiр жорамалды институт жастарының санасына сiңiру керек
болды. Сол «Волганың» да, əлгi бұл дүниеде жоқ белгiсiз
адамдардың да суретiн салып көрсету идеясы өнер жолында
жүрген жiгiттердiң, оның iшiнде бiрiншi болып Бақтыбектiң
ойына сап ете қалды. Бiз оның бұл бастамасын қолдадық.
Шын мəнiнде бұл ойымыз жүзеге асты. Тергеушiлер əлгi
«ұйымдастырушыларды» iздеп əлек болды. Жұрт арасына
ол тез тарап кеттi. Ұлттық Қауiпсiздiк комитетiнiң тергеу
изоляторына бiрiмiзден соң бiрiмiздi əкеп тоғыта бастады.
Тергеу кезiнде айтатын сөзiмiз бiреу əрi ұқсас: «Бiз бейбiт ше-
руге бардық, лениндiк ұлт-саясатты қолдаймыз. Пленумның
шешiмiне наразы болдық. Қонаевты бүкiл ел болып сый-
лайды. Бiздiң əке-шешелерiмiз де ол кiсiнi сыйлайды. Оның
орнына Қазақстаннан лайықты бiр адамның табылмағанына
сенбеймiз. Ұлт тiлiнiң, ұлт тiлiндегi мектептiң жағдайы тым
ауыр. Соны айтқымыз келдi».
    Бiзге сотта 54 адам куə ретiнде тартылды. Олар болған
жағдайы жасырмай айтты. «Құрманғазылар бiздi үгiттедi...»
деп. Сонда iстi жүргiзiп отырған Мамыров деген судья бiр
куəгер жiгiтке: «Ей, не айтып тұрсың, бұл жiгiттер де өзiң
секiлдi емес пе?» деп ұрсып, жекiгенiн естiп, риза болдым.
Оның да қаны қарайған болуы керек.
    – Ең сорақысы,– дейдi Үсiпхан, жиырма жыл бұрынғы
оқиғаны көңiлге алғандай еске алып. – Қамағаннан соң
екi-үш күннен кейiн менi тергеу изоляторына алып келдi
де, бiр қазақ жiгiтi көпе-көрнеу үркiте бастады. Кiмнiң кiм
424
екенi мезетте көрiндi. Көршi камерада бұзақы əйелдер жа-
татын. Олардан күнде айқай-шу, төбелес естiлiп тұрды.
Сол тергеушiлер əңгiменi былай бастады: «Алаңға сендердi
кiм бастап барды? Жетекшiлерiң кiм? Қандай мақсатпен
шықтыңдар? Соны бастаған адамды ұстап бересiң, əйтпесе
мына камераға ертең əйелiңдi əкеп қамаймын». Нақақтан
қысым жасау болатын. «Оны не үшiн қамайсыңдар?» де-
сем, екi айғағы бар екен. Бiр курста, бiр топта оқитын қыз:
«Үсiпхан алаңға шықпайтын едi. Ол – момын жiгiт. Ондай
əрекетке өздiгiнен бара қоймайды. Оны итермелеген, шығуға
мəжбүр еткен əйелi – Гүлнəр. Ол Көкшетауда орыстардың
арасында өскен, оларға деген ашу-ызасы бар, ылғи тiсiн
қайрап жүретiн» деп түсiнiк жазып берiптi. Екiншiсi де кур-
стастан шыққан. Оның несiн айтайын. Қиын кезде сыр бер-
ген адамдарға өкпелеудiң де, кiжiнудiң де қажетi жоқ. Осы
екi айғақпен Гүлнəрдi көршi камераға əкеп жаппақ болды.
    Б.Иманғожаев: – Мен Лениннiң ұлт-саясатын
қолдау үшiн алаңға бардым деген жауабыма тергеушiлер
қанағаттана қойған жоқ. Тергеу изоляторында жатқанымда
жаныма небiр қанiшердi əкеп қойып, жалалы нəрселерде
мойныма iлiп қою үшiн қинағысы да келдi. Бiрақ ондай
бұзақылардың керек жерiнде өзiм-ақ сазайын бердiм... Сiбiр
түрмесiне дейiн екi ай бойы пойыздың вагон-түрмесiнде
дедектетiп алып жүрiп, ақырында қайтадан Қазақстанның
түрмесiне əкеп тықты.
    Одан кейiн үкiм шықты.
    ...Үсiпхан да, Бақтыбек те, Құрманғазы да бас
бостандығынан айырылып, əрқайсысы 3-4 жыл мерзiмге
сотталып кеттi. Аманбай болса, ол да жазаланды. Бiрақ
ешқайсысы да мойыған жоқ. Түрмеде отырып, сот үкiмi
белгiлеген жазаларын өтеп қайтты. Жiгерлерi де жасыған
жоқ. Өйткенi оларға дем беретiн адамдар бар едi. Олар –
өмiрлiк қосақтары. Құрманғазы 1986 жылдың наурыз айын-
да өзiнiң сүйiктi қызы Алма Ашықбаеваға үйленедi. Күйеуi
Мордовия жерiнде орналасқан түрмеде жатқанда Алма арты-
нан iздеп барып, түрменiң қасындағы кiрпiш зауытында қара
жұмыс iстейдi. Құрманғазыға тiрек болу үшiн. Үсiпханның
Гүлнəрi бар едi. Бақтыбектiң сүйген қызы Сапаркүл де
өзiнiң болашақ ерiнiң артынан iздеп барып, түрме iшiнде
                                                       425
үйлену рəсiмiн жасап қайтқан. Батыр ұландардың қосақтары
да осындай қасиеттерiмен дараланып тұрмаса, елiм дейтiн
ер қайдан туады деген ой келедi. Олар нағыз алаулап тұрған
шағында үш жылдай ғұмырларын түрме iшiнде өткiзсе де
шын өмiрдегi ауыр трагедиялардың басты рөлдерiнде ойна-
ды.
    1989 жылы 19 қазанда Қазақ КСР Жоғарғы Сотының
төралқасы 1987 жылғы 20 шiлдедегi Алматы қаласы
сотының үкiмi мен Қазақ КСР Жоғарғы Сотының
қылмысты iстер жөнiндегi сот алқасының анықтамасын
бұзды. Сотталғандардың əрекетiнен ешқандай қылмыс
белгiсiн таппағандықтан. Ал керек болса! Қылмыстық iстер
кодексiнiң 60 жəне 65-баптарымен ұлтараздық туғызуға
үгiт-насихат жүргiзгенi үшiн жəне жаппай тəртiпсiздiкке
қатысқаны үшiн деп тағылған ауыр айыптаулар сонда қайда
қалды? Ақиқат жеңуiн жеңдi-ау, бiрақ тар қапаста жылап
кеткен ғұмырдың обалы кiмге десеңiзшi!
    Болашақ əртiстер өнер жолына қайта оралды. Үсiпхан
Ғ.Мүсiрепов атындағы Жастар мен балалар театрының
сахнасында көрермендермен қауышты. Құрманғазы
мен Бақтыбек 90-шы жылдары Павлодарда ашылған
Ж.Аймауытов атындағы музыкалық драма театрының
ұйымдастырушы актерлерi болды. Көп жыл бойы екеуi
сонда қызмет еттi. Бақтыбек түрмеден шыққаннан кейiн
Қазақстанда желтоқсандық жастардың қоғамдық ұйымын
құрып, соның алғашқы төрағасы болды. Бəрi де бала-шағалы.
    Желтоқсандық қаһарман жастар үшiн 1986 жылғы оқиға
сахна декорациясы емес, ол – ұлттың биiк рухын оятқан
шындық өмiр. Сөз соңында мынаны айта кеткен жөн. 1960-
1980-шi жылдары ұлт зиялыларының ортасында пайда
болған жаңа рухани толқын ұлттық өнер кадрларын даяр-
лап, қазақтың жүрек түбiнде жатқан азаттық аңсарын ұлттық
рух, ұлттық сарынмен санаға сiңiрген Өнер институтының
студенттерi үшiн ұлттық намыс тасқа қайралған тұста
бiрiншi болып бас көтеруi де заңдылық. Өйткенi ұлттық
рух жiбi үзiлмеген жерде ар-намыс үшiн, азаттық үшiн күн
туғанда сiлкiнiс болмай қоймайды.
                                      «Егемен Қазақстан»,
                                     24 қараша 2006 жыл.
426
                                     Талғат АЙТБАЙҰЛЫ

            О ДҮНИЕДЕН КЕЛГЕН ҚЫЗ
    Ол туралы материалды осылай атағанды жөн көрдiм.
    «Ол» деп отырғаным, сексен алтының ызғарлы
күндерiнде «Лениндiк ұлт саясаты жасасын!»,
«Қазақстанға қазақ басшылық етсiн!» деген ұранмен
алаңға шыққан батыр қыз – Ақкүмiс Қапсиқызы Ихласова.
    Ал, «о дүниеден» деген ауыр сөздi қолдануымның
мəнiсiн осы материалды оқыған кезде өзiңiз де түсiнесiз.
    Сонымен, əуелi кейiпкерiмнiң өмiрбаянымен аз-
кем болса да таныстыра кетейiн. А.Қ.Ихласова 1961
жылы 22 ақпанда сол кездегi Орал облысы, Фурманов
ауданы, Талдапан ауылында дүниеге келедi. Мектепте
оқып жүргенде анасы қайтыс болып, одан кейiнгi оқуын
Алматыдағы №12 қазақ орта мектебiнде жалғастырады.
Мектеп бiтiрген соң, артынан ерген iнiлерi мен
сiңлiлерiнiң жайын ойлап, бiрден еңбекке араласады. Бұл
1978 жылдың қыркүйегi едi.
    Арада зымырап сегiз жыл өткен кезде Ақкүмiс Алматыдағы
iргелi кəсiпорындардың бiрiнен саналатын Ю.Гагарин
атындағы тiгiн фабрикасының озат жұмысшылары қатарына
қосылып, суретi «Құрмет тақтасында» iлулi тұрды. Үлгiлi
жастардың бiрi ретiнде Коммунистiк партияға мүше болып
қабылданды. Əу бастағы оқу мен еңбектi үндестiремiн деген
ниетiне де жетiп, технология институтының екiншi курсын-
да сырттай оқып жүредi.
    – Желтоқсанның он бесi күнi кешкiлiк радионы сөндiрiп,
ертерек жатып қалдым. Содан түс көрiп ояндым. «Түс –
түлкiнiң боғы» дейдi бiреулер. Бiрақ мен, неге екенi, кiшкене
кезiмнен оған ерекше мəн беретiнмiн. Өйткенi, көрген түсiм
өңiмде айнымай келетiн. «Апырмай, бұл не болды екен?» –
деймiн. Орталық Комитет үйiнiң алдындағы алаңда жалғыз
тұр екенмiн. Үстiмде қысқа жең көйлек. Аспанға қарасам,
көк жүзi долы жауынның алдындағыдай түнере бұлттанып
келедi. Үлкен үй жақтан Дiнмұхамед Қонаев атамыз көрiндi.
Жалғыз өзi алаңға қарай баспалдақтармен баяу түсiп келе
жатыр. Менiң жаныма тақағанда көзiмiзге үйреншiктi
қалпағын қолына алды. «Қызым-ау, сен жеңiл жүрсің ғой, –
дедi кiдiрiп. Содан кейiн мойнын үлкен үй жаққа бұрып: –
Əйтеуiр бiр қызық жағдай болып жатыр, қызым. Артының
                                                         427
қайырын бергей, – дейдi де, арқамнан қағады: – Қызым, сен
жатақханаға қайтсаңшы», – дейдi. «Жоқ, ағай, қайтпаймын.
Қазiр тағы да бiр кiсiлер келу керек едi, соларды күтемiн»
деп, оянып кеттiм. Басыма бiрден: «Апырау, бұл не болды
сонда? Айнала ақ қар, көк мұз – қыс ауасы. Мен неге желең
жүрмiн? Əй, мына түс бекер емес, бiр сұмдық болайын деп
тұр-ау!» деген жаман ой келдi.
    Ақкүмiс сағатқа қараса, алтыға таяп қалыпты. Содан
кейiн төсегiнен тұрып, күндегi əдетiнше жұмысқа дайын-
дала бастады. Жұмыс орнына бүкiл елдiң алды боп жиыр-
ма-отыз минут бұрын барушы едi. Оны көргендер: «Əй, сен
осында қонып шыққаннан саусың ба?» – дейтiн.
    Ендi сол кездегi жағдайды дəл жеткiзу үшiн өзiне сөз
берсек:
    – Пəлен жылдан берi бiлемiн, дəл мынадай жағдай
болған емес, – дейдi Ақкүмiс. – Фабриканың кiре берiсiнде
бiр қауым кiсi қарсы алды. Кiсi болғанда, бəрi дерлiк басқа
ұлттың өкiлдерi. Менен бұрын-ақ бастаған əңгiмелерi шығар,
қазақтың атына неше түрлi жаман сөздердi боратып тұр.
Содан құлағымда қалғаны: «Жаңа алаңда қазақтар қырғын
сап жатыр...», «Орыстарды өлтiрiп жатыр, үйлерiн өртеп
жатыр...», «Бала-бақшаларды да қиратып кетiптi...». Жəне
осының бəрiн маған қаратып ызаланып айтады. Бұларға
не болған деймiн. Айтқан сөздерiнiң бiрiн де ұғар емеспiн.
Қазiр ғана сырттан келе жатырмын, қала тып-тыныш сияқты
едi. Сонда қазақтар кiмдi қырып, ненi қиратып жатыр?..
    Цехқа келгеннен кейiн жанымдағы қазақ қыздарынан
мыналар не деп жатыр деп сұрасам, бəрi иықтарын қиқаң
еткiзедi де бұрылып кетедi.
    – Əй, айтсаңдаршы, мыналар не дейдi? Мен ештеңесiн
ұқпай тұрмын, – деймiн.
    Осы кезде жаныма цех бастығы келдi. Одан кейiн фа-
брика директоры Запраметова Анна Макаровна көрiндi.
Ойпыр-ай, бұларға таң атпай не болды? Бұл тегiн емес
шығар деймiн өзiме-өзiм. Директордың жанында фабрика
кəсiподақ комитетiнiң төрағасы Темкина да жүр. Ол бiр кез-
де менiң жаныма келгенде:
    – Татьяна Федоровна, что случилась, объясните, я ниче-
го не понимаю, – деп шын көңiлiммен сұрасам:
    – А, надо же, а?! – дейдi кекесiнмен мырс етiп. – Бүкiл
ел бiледi, сен бiлмейсiң! Бүкiл елге белгiлi жайды сенiң
бiлмегенiң тiптi қызық екен!..
428
    «Күмəн иманнан айырады» деген емес пе аталарымыз,
оның жазықсыз жазғырып, тесiрейе қарауы Ақкүмiске қатты
əсер етедi. Өз iсiне мығым, басынан сөз асырмайтын мiнезi
одан ары шыдатпады, қатты ширықты.
    – Əй, қазақтар, қалада қазақтар көтерiлiп жатыр дейдi
ғой! Ендеше сендер не ғып отырсыңдар? Қане, тұрыңдар! –
деп, бүкiл цехты басына көтерiп, əр машинада отырған қазақ
қыздарының қасына барды. Ол аз десең, басқа да цехтар-
ды аралады. Сөйтiп, фабрикадағы бес цехты түгел шарлап
шықты. Аузында əлгi сөздер. Ешкiмге, ешқандай бастыққа
да қарайтын емес. «Намыстарың болса, жүрiңдер! Не болса
да өз көзiмiзбен көрейiк», – дейдi.
    Сөйтiп бiр орнында тұрмай, цехтан цехқа зыр жүгiрiп
жүргенде директорға ұсталып қалды. Көзi шапырашта-
на ызаланған ол: «Сен елдi неге бүйтiп араңдатып жүрсiң?
Қазiр бұныңды қоймасаң милиция шақыртып, ұстатып
жiберемiн!» – дедi ызғарын шашып. «Мен өзiмнiң ұлтым
үшiн күйiп жүрмiн. Əрберден кейiн сенде шаруам жоқ!
Қазақтар кiмдi өлтiрiп жатыр, кiмдi соғып жатыр – барып,
өз көзiммен көремiн. Олар балабақшалар мен мектептердi
қиратып, өртеп жатса, оны да көрейiн. Соның бəрiн өз
көзiммен көрмей, тыншымаймын!» – дедi. Содан ары қарай
кетiп, қазақ дегеннiң бəрiне барды, бiрге жүруге шақырды.
Бiрақ, түрiн жақсы бiлгенi болмаса, бұған дейiн араласып
көрмеген маңғыстаулық Айғаным ғана iлестi.
    «Батыстың қыздары жаужүрек болады» деп бекер
айтпаған екен, – деп күледi ол. – «Кiшi жүздi найза берiп
жауға қой» дей ме, сол қанымызда бар ғой...
    Осы жерде тағы да өзiне сөз берейiк.
    – Мен үшiн жүз де, ру да, əрберден кейiн ұлт та мəндi
емес, маған керегi – адамның адамгершiлiгi. Жүрегiнде жы-
луы бардың бəрi мен үшiн бауыр, дос. Осыған дейiн кiмсiң,
қайдансың, ұлтың қайсы деп сұрамаған мен əп-сəтте қазаққа
қара күйе жағып, ұлттық намысымды қорлағаны үшiн
қандай отқа түсуге де əзiр едiм. «Баруым керек, көруiм ке-
рек! Қазақтың қанiшер, жауыз емес екенiн дəлелдеймiн!»
деп, менi тежегiсi келiп тұра-тұра ұмтылғандардың арасы-
нан оқтай ұшып, екiншi қабаттың терезесiн секiрiп кеттiм.
Менiң соңымнан Айғаным iлестi...
    Сонымен бiреулер бiздi қуып жетiп ұстап алатын-
дай көрiнiп, екi өкпемiздi қолға алып жүгiрiп келемiз. Қай
көшемен келе жатқанымызды, қай жерде жүргенiмiздi
                                                      429
бiлмеймiн. Өйткенi, бұған дейiн тек қана жұмыс-жұмыс деп,
жатақхана мен екi араның жолын ғана жақсы бiледi екенмiн.
Тiптi кейде екi ауысым бойы еңбек еткен кездерiм де аз
емес. Бастықтар өтiнсе, екi сөзге келмей келiсе кететiнмiн.
Бiрге жұмыс iстегендер қайта бередi, мен қаламын. Бар
ықыласыммен өндiрiп еңбек ететiнiмдi бастықтардың бəрi
əбден бiлiп алған. Айлық алсам, Алматыда мен баратын екi-
ақ дүкен бар. Бiрi – «Балалар əлемi», екiншiсi – Орталық
əмбебап дүкенi. Ауылдағы бауырларыма киiм аламын.
    Оған қарағанда Айғаным қаланы бiр кiсiдей бiледi
екен. Ақкүмiс соған iлесiп, төртiншi трамвайға отырды.
Фурмановтағы аялдамаға келгенде түсiп қалды. Одан ары
қарай жаяулатып, Сəтбаев көшесiне дейiн көтерiлдi. Алайда
алаңда соншалықты даурықтырып, жау шаптыратындай
ештеңе жоқ едi. Əр жер-əр жерде топтанған кiсiлер көзге
шалынады. Екеуi ешкiмге қосылмай алаңның арғы жағына
шықты, одан қайтадан керi қайтты. Шыдай алмай топ-топ
боп тұрған адамдардың арасына барды. Iштерiнде егде
кiсiлер де, өздерi секiлдi жастар да жүр. Сағат екiге дейiн
солармен бiрге болды.
    – Қашанғы жүремiз, қайтайық, – дедi Айғаным.
    Неге екенi, Ақкүмiс жатақханаға баруға қаймықты. Содан
Айғаныммен бiрге кеткiсi келдi. Ол қаланың «Татарка» деп
аталатын ауданында пəтерде тұрады екен. Кетерлерiнде
алаңда қалып бара жатқан қыз-жiгiттер:
    – Қыздар, бiз ертең тағы жиналамыз. Таң атысымен
осында боламыз. Əбден дайындалып шығамыз, – дедi.
    – Бiз де ертең шығамыз, – дедi бұлар.
    Айғаным тұратын пəтерде оларды үй иесi қарсы алды.
Бəкене бойлы, ақ сақалды қартаң кiсi екен. Соғысқа қатысып,
бораған оқтың ортасынан қайтқандығы шолақ аяғынан
көрiнiп тұрды. Өзi сондай əңгiмешiл, ақ жарқын кiсi болу
керек, бiрден жөн сұрай бастады.
    – Жаңа алаңнан қайттық, ата. Сонда қазақтар көтерiлiп
жатыр дегендi естiп, не болса да өз көзiмiзбен көруге бардық,
– дедi Ақкүмiс.
    – Ой, ер жүрек, батыр қыздарым! – дедi майдангер қарт
көтерiңкi леппен. – Мына Мəскеудiң республикамызға ерек-
ше еңбек сiңiрген қайраткер Димекеңдi қызметтен тайды-
рып, орнына ешкiм бiлмейтiн бiреудi əкеп қойғаны жөн бол-
мады. Ендi елдiң ренiш бiлдiретiндей себебi бар ғой...
430
    – Бүгiн бiз жұмыстан сол үшiн қаштық қой, ата, – дедi
Айғаным.
    – Таңертеңнен берi далада жүргендер қатып қалған
шығар. Өздерiң де тоңып қалыпсыңдар. Қане, көп тұрмай
iшке кiрiп, ыстық-ыстық шай iшiңдер, – дедi қамқор үнмен.
    – Бүгiн алаңда кiсiлер көп болған жоқ. Ертең тағы да
шығатын болдық, – деген Ақкүмiске:
    – Онда ең қызығы ертең болады десеңдершi, – дедi
ақсақал ойланып. – Əттең, мен мына ақсақ аяғыммен бара
алмаймын-ау! Ал, сендер қайтпаңдар. Бiз де бiр кездерi
сөйткенбiз. Бiрақ, ол уақытта қылшылдаған жас едiк. Ел,
туған жер, Сталин үшiн деп қас жауымызға қарсы шаптық.
Ол соғыстың жайы бөлек едi ғой...
    Табандарынан сыз өтiп, маңдайларын суық сорып
шаршаған қыздар шайларын iшкен соң, кiшкене ұйықтап
алайық деп жатып қалды. Алайда сол ұйықтағаннан келесi
күнi бiр-ақ оянды. Содан соң тура бiрденеден қалғандай
төсектен атып-атып тұрды. Ертеңгi шайды iштi ме, iшпедi
ме, əйтеуiр тезiрек алаңға жетуге асықты. Он тоғызыншы
автобусқа отырып, Гоголь мен Мир көшесiнiң қиылысынан
түсiп қалды. Сол жерде қолдарына ұрандарын көтерiп,
«Менiң Қазақстаным» əнiн айтқан жастардың ақ басты
Алатауды бетке алып шерулеп бара жатқанын көрдi. Сол сəт
бойларында дегбiрлерiн алған ерекше бiр сезiм пайда болды
да, шерушiлердiң соңынан тұра-тұра жүгiрдi. Қуып жеттi-
ау, əйтеуiр.
    Тағы да Ақкүмiске сөз берейiк.
    – Сол топқа кiргенiмiз кiрген, қайтып шыға алмадық, –
дейдi ол. – Бəрiмiздiң ойымыз бiр. Айтатынымыз: «Шiркiн,
өзiмiздi-өзiмiз билейтiндей ел болсақ. Бiздi өз ұлтымыздың
өкiлi басқарса. Ешбiр ұлт қорламаса, тiлiмiздi тұқыртпаса,
– деймiз. – Халқымызды неге сонша басынады? Əлде,
шынымен-ақ, сондай сорлы, бейшара ұлтпыз ба? Жоқ, олай
емес, бiзде де ел басқаратын тұлғалы азаматтар жетедi.
Бiрақ оларды қойғысы келмейдi. Ендеше қазақтың жерiнде
туып-өскен, салт-санасын, дəстүрiн түсiнетiн орыстар бар,
неге солардың бiрiн қоймайды?». Өстiп, мұң шағып, шер
тарқатысып жүрiп Гүлжан деген қызбен таныстым. Ол өзi
маңғыстаулық болып шықты. Сөзiмiз үндескенiне де қуанып
жүрмiз. «Батыстан да қыз-жiгiттер көп екен» деп қоямыз.
    Бұл кезде қыстың күнi еңкейiп қалған. Алаң қара нөпiр
халықтан теңселiп тұрды. Дүмпулетiп, жалаулатып, радио-
                                                      431
сын саңқылдатып қоятын 1-мамыр, 7-қараша күндерi де
бұрынғы «Брежнев алаңы» дəл бүйтiп толып көрмеген
шығар... Бiрақ, бұл күнi негiзiнен қазақ жастары жиналған
едi. Орталық Комитет үйi жақ бет мұздай қаруланған əскерге
тола бастады. Олардың қатары көбейген сайын жағдай қатты
шиеленiсiп келе жатты. Сағат бестер шамасында жастар
алаңның бiр шетiнен ақ жаулықты əйелдi тепкiлеп, ұрып
жатқанын көрiп қалды. Оны көздерi шалысымен жiгiттер со-
лай қарай лап бердi. Олардан қаймыққан қарулы жасақ керi
шегiндi.
    – Жолдасым екеумiз балабақшадан баламызды ертерек
алайықшы деп бара жатыр едiк, жазықсыздан-жазықсыз
соққыға жықты, – дейдi денесiн ауырсынған əйел.
    Мiне, сол жерде қақтығыс басталды да кеттi. Əуелi ол
милиция мен шерушi жастардың арасында жүрдi. Екi жақ та
бiр-бiрiн аяр емес. Жығылып жатқандар да, жараланғандар
да көбейе түстi. Солардың бəрiн əкетуге тиiстi «жедел
жəрдем», неге екенi, тек қана қызыл жағалыларды iздейдi.
Басқалары өлiп жатса да, қарамайды. Таяқты көп жеп,
шашы жұлынғандар да, бет-ауыздары дап-дала болғандар
да жалаңаш қолынан өзге ештеңесi жоқ шерушi жастар.
Содан кейiн шығар, күйiнген жiгiттер дəрiгерлер мiнген
машиналардың терезелерiн шағып, быт-шыт қылды. Соны
көрген жазалаушы əскер басшылары шерушiлердi аямауға
тапсырма бердi. Қолдарында қалқаны, резiңке шоқпары бар,
бастарына дулыға киген еңгезердей-еңгезердей солдаттар
«уралап» шабуылға шықты. Сол сəттен бастап алаңдағы
көрiнiс мүлде басқаша сипат алды. Ғимараттарды əрлеген
плиталар мен жиек тастар қопарылып, сындырыла бастады.
    – Бiз сол тастарды жiгiттерге жанталаса тасыдық.
Қайтсек көмегiмiз көбiрек болады деп ышқынып жүрмiз, –
дейдi Ақкүмiс.
    Əй, сол күнгi алаңдағы оқиғаны тiлмен айтып жеткiзе
алмаспын. Өзiмiз жұқа киiнiп барыппыз. Ол уақытта шал-
бар кимейтiн едiк. Үстiмiзде балонь-куртка ғана. Дiрдiктеп
тоңғанымызға да қарамадық, қайтпадық, қаймықпадық.
Алматының ымырты үйiрiлiп, қараңғылығы қоюланғанын
бiлмей де қалыппыз.
    Бiр кезде су шашатын машиналар легi көрiндi. Бiрiнiң
артынан бiрi жүрiп, бүкiл алаңды жауып, су шашып келедi.
Əуелi көрген кезде қорқып кеттiк. Артынша шайқасымыз
қайта қызды. Жазалаушы жедеттердi тас-кесекпен атқылап,
432
Орталық Комитет үйiне қарай қуа жөнелемiз. Əудем жер
ұзаған соң оларға тың күш қосылып, бiздi керi қуады. Əбден
жауызданып алған, қуып жеткенiн аямайды. Дүрлiккен топ-
пен iлесiп қашып келе жатқанымда көк желкемнен қатты
соққы алып, ұзынымнан сұлап түсiппiн. Тұрайын десем,
тұра алмаймын. Гүлжан мен Есен болмаса, құдай бiледi, сол
жерде қалар едiм. Екеуi екi қолтығымнан сүйрелеп əкетiп
бара жатқанда үшеумiз де қолға түстiк. Үдемелеген соққы
мен тепкiнiң астында қалдық. Бас-көзге қарамай ұрып жа-
тыр, соғып жатыр... Содан үшеумiздi де қоқыс таситын
машинаның қорабына лақтырып-лақтырып жiбердi. Одан
арғысын бiлмеймiн. Қайда апарғанын, не болғанын кейiн
Гүлжаннан естiп-бiлдiм. Сөйтсем, он бiр адамды тиеген ма-
шина Қаскелең жаққа шығып, жолдан жырақ төбешiктердiң
арасына жеткенде, бəрiмiздi мал секiлдi лақтырып-лақтырып
кетiптi. Жау шапқаннан кейiнгi жаралылар сияқты бiрi ақсап,
екiншiсi қолын көтере алмай, үшiншiсi тағы да бiр ауыр
халде қиналып-қыстыққанына қарамай, қатқақ қарда сұлап
жатқан менi жабыла көтерiп, айнала төңiрек жарықтанған
кезде үлкен жолға əзер iлiгедi. Бөтелке тасып жүрген сыған
шалды тоқтатады. Бiздi арбаңызбен қаланың шетiне дейiн
жеткiзiп тастаңызшы деп жалынады. «Құдайға қараған кiсi
екен, тиеген бөтелкелерiн жол жиегiне жинап, бəрiмiздi арба-
сына мiнгiзiп Сайын мен Жұбанов көшелерiнiң қиылысына
дейiн əкеп тастады», – дейдi Гүлжан.
    Олар Жұбанов көшесiмен орталыққа қарай 100-150 метр
жүрдi ме, жүрмедi ме, жан-жақтарынан анталап жүгiрген
қарулы жасақтың қоршауында қалады. Бəрiн «ПМП» деген
жазуы бар сары жолақ машинаға қайта тиейдi. Ақкүмiстi
орындықтардың арасына жатқызып қояды. Содан қаланың
ортасындағы Совет (бүгiнгi Алмалы) аудандық iшкi iстер
бөлiмiне жеткiзедi.
    – Бiздi қамасаңыздар қамай берiңiздер. Ал мына сiңiлiмдi
аясаңыздаршы. Бұл өледi ғой, ағатай, – деп Гүлжан шыр-
шыр еткен соң, Амангелдi деген милиционер жiгiт «жедел
жəрдем» машинасын шақыртыпты.
    «Жедел жəрдем» дəрiгерлерi Ақкүмiстi №12 қалалық
клиникалық ауруханаға апарыпты. Ауруларды қабылдайтын
бөлiмдегi кезекшi дəрiгер оның қан-сөлсiз бозарып,
қимылсыз жатқан түрiне қарап, Гүлжанға: «Мынауың
өлiп қалыпты ғой. Əкетсең əкет, əкетпесең мəйiтханадан
                                                        433
аласың», – дептi. Əкеткенде қайда апарады? Гүлжан онымен
алаңда ғана танысқан.
    Ендi тағы да Ақкүмiске сөз берейiк:
    – Гүлжанның айтуынша, мен 18 желтоқсан күнi
мəйiтханаға түсiппiн. Арада екi күн өткен соң өлiктердiң
арасында отырғанымды лифт жүргiзетiн кемпiр байқап
қалыпты. Ол кiсi бүгiнде бар ма, жоқ па, бiлмеймiн. Сол
орыс кемпiр көрген бетте: «Ох, одна живая!» дедi. Сол сөзi
əлi күнге дейiн құлағымда. Жатсам да, тұрсам да мəйiтхана
есiме түссе, тура мұз болып қатам да қалам.
    Бұрын, «Адам бiрденеге ұрынарда тиiсерге қара тап-
пай, қонарға жер таппай тыпыршып кетедi» дегендi үлкен
кiсiлерден естушi едiм. Сондай бiр қызық күйге түстiм. Оған
алып барған – фабриканың белсендiсымақтары, шовинистiк
пиғылдағы бишiкештер. Жұмысқа барғаннан – терезеден
секiрiп кеткенге дейiн, одан соң сол бiр желтоқсанның екi-
үш күнi iшiнде бастан кешкен оқиғалар, бүгiнде көрген
түсiм секiлдi болады да тұрады... Мəйiтханада жатқанда
бұрын-соңды көрмеген өзгеше бiр əлемде жүрдiм. Теңiздiң
жағасында келе жатыр екенмiн деймiн. Сол кезде жаныма
екi-үш жасар сүйкiмдi сəби жүгiрiп келдi. Келдi де қолыма
жармасып, жағалаудан сəл алысырақта отырған кейуанаға
алып барады. Кемпiрге қарасам үстi басының бəрi қап-қара,
түрi қазаққа келiңкiремейдi. Бұл орыс кемпiр болды ғой деп
ойлап:
    – Здравствуйте! – деп оған жалынышты түрмен қарай-
мын.
    – Здравствуй доченка! – дейдi ол. Солай елжiреп амандас-
қанына жүрегiм жылып қоя бередi. Менi «қызым» дедi ғой.
Соны естiгеннен кейiн ал кеп жалынамын. – Əжетай, менi
жiберiңiзшi. Артымда iлескен жетiмек iнiлерiм мен сiң-
лiлерiм бар едi. Өзiм де бұл дүниеде жарытып ештеңе көргем
жоқ. Жер бетiнде тындырсам деген жұмыстарым да көп едi.
Əжетай, жiберiңiзшi... Жiберiңiзшi, əжетай... – десем:
    – Я тебя прощаю, доченька, – дейдi маған. Менi жетелеп
əкелген балаға қарап:
    – Проводи ее, ангелочек! – дейдi.
    Бала менi жетелей жөнеледi. Келе жатып айнала-
төңiрегiме қызыға қараймын. Тек қана күн жетiспейдi.
Əйтпесе ит те, құс та, шыбын-шiркей, көбелек те – бəрi-бəрi
бар. Алыс көкжиектен бiр сəуле сызаттанып көрiндi. Күн
соның арғы жағында жасырынып тұрған шығар деймiн.
434
    – Ана сызық сəуленi көрдiң бе? Жүршi, сол жерде жарық
бар. Солай қарай тез-тез жүршi, – деп балақайға жалынсам,
ол:
    – Асықпаңыз, мен сiздi үйiңiзге дейiн апарып сала-
мын, – дейдi. Сол сəтте алдым өз бойымдай болып ашыл-
ды да, қарсы беттен жарқ етiп шыға келген күндi көрдiм.
Қуанғанымнан:
    – Күн шықты! Күн шықты! Тез жүршi, – деп дегбiрсiздене
айқайлаймын.
    – Жоқ, мен бұдан ары бара алмаймын. Сiз үйiңiзге
келдiңiз, – дейдi əлгi бала. – Мен ендi керi қайтамын.
    – Қайтқаны несi? Менiмен бiрге жүр, – дегенiмше бол-
май, ол қолын босатып алды да бұрылмасынан кете барды.
Мен оның соңынан қарап отырған кезiмде «Ох, одна живая!»
деген таңданысқа толы үндi естiдiм. Осы не өңiм, не түсiм
екенiн айыра алмай, мең-зең боп отырғанымда, орыс кемпiр
қолымнан ұстап тарта бастады. Сүйемелдей жүргiзiп арба-
сына жатқызды. Сонымен лифтiге кiргiзiп, екiншi қабатқа
шығарды. Сол кездегi түрiмдi көрсеңiз: жағым қарысып
қалған, аузым кеуiп, тiлiм қозғауға келмейдi. Əйтеуiр ке-
удемде шықпаған жаным ғана бар. Қалай жүргенiмдi,
қалай тiрi тұрғанымды... Кемпiрдiң жетелеуiмен iлбiп бiр
бөлмеге кiрдiм. Қайдамын, мұнда қайдан келдiм, соның
бiрiн де бiлетiн жайда емеспiн. Бес-алты күннен кейiн ғана
жанымдағыларға қарайтын халге жеттiм. Содан кейiнгiнi ой-
ласам, көз-жасым көл болады... Өйткенi, мен сонда қазақтың
кiм екенiн бiлдiм. Қазақтың бет-пердесiн сол жерде көрдiм.
Ойбай-ай, мына қоғам бiздi қандай жағдайға жеткiзген?!
Қазақ деген атымыз ғана бар, қуыс кеуде бiреу болып
шықтық қой. Қорқақ, жүрексiз, жасқаншақ бейшара боппыз
ғой деймiн. Рухымызды қалай басып-жаншып тастаған. Бiзде
бұрынғы бабалар мiнезiнен жұқана да қалмаған ба, қалай?
Күнде жүздесiп, бiр кəсiпорында талай жылдан берi еңбек
ететiн маған өте жақсы бiлетiн қандастарымның арасынан
бiрде-бiрi ара түспедi-ау! Қазаққа тиетiн, ұлтымыздың на-
мысын қорлайтын ауыр-ауыр сөздер айтып көкiген қайдағы
бiреулерге қарсы тiл қатпады-ау, тiл қатпады! Ал ендi со-
лар бiр-бiрiмен ұрсысып-қырылысқанда қандай! Бiреуi
кiшкене өсейiн десе, екiншiсi етегiнен тартып, қайткенде
де өсiрмеудiң қамын жасайды. Сол сорлы қылық ауыр хал
үстiнде жатқан кезiмде де көз алдымда көлбеңдеп тұрды.
                                                      435
    Қай палатаға түскенiмдi де бiлмеймiн. Əйтеуiр терапия
бөлiмiнде емделгенiм рас. Сонда емделiп жатқан орта жа-
стан асқан əйелдiң менi көрген бетте:
    – Əй, жексұрын, албасты! – деген сөзi жүрегiме
қанжардай қадалды. «Немене, көрiнген бiреулермен жа-
тып келдiң бе?» деген сөзi əлi күнге дейiн құлағымда тұр.
Өзiмнiң туған анамдай кiсi ғой: «Ойпырмай, бейшара-ай,
бұған не болды екен? Қай көргенсiзден таяқ жедi екен? Не
деген жауыз едi! Əй, оңбаған-ай, əйел заты ғой деп кiшкене
аяса қайтер едi?..» деп, адамша ықылас танытудың орнына,
əбден табалағаны өттi ғой... Орнымнан тұрып өз бетiмше
тамақ iшу былай тұрсын, тiптi əжетханаға бара алмай қор
болдым. Тұра алмаймын. Қозғалуға дəрмен жоқ. Қуыс кеу-
дем ғана қалды. Екi көзiмнен сорғалап жас ағады. Мойнымды
кiшкене бұрайын десем, тұла бойым инемен сұққылағандай
ауырады. Алғаш əкелгенде қалай жатқызды, солай сұлап
жатырмын. Емдеушi дəрiгерiм, ұмытпасам, Роза есiмдi əйел.
Жасы елулер шамасында болып қалар. Аңғаруымша, маған
iшi бұрып тұрғанымен, артына қарап жалтақтайтын сияқты.
Не болса да, соған бар жағдайымды айтып ақтарылғым-
ақ келедi. Сөйтейiн десем, екi жағым қарысып қалған, екi
құлағым естiмейдi. Елдiң не деп жатқанын ауызының жы-
бырына қарап бiлемiн. Құлақ шекеден оңбай таяқ жегенiм,
оның үстiне ақ қар, көк мұзда қалғаным бар, екi құлағымнан
бұлық ағып, жастығымның үстiн əбден былғап тастады.
Төбемнен қатты бiр шаншу қадалып, бас сүйегiмдi кемiре
жеп, шыдатпай барады. Қол-аяғымды қозғайын десем, еркiме
көнбейдi, жан жоқ сияқты. Дəрiгердiң айтуымен екi медбике
арбаға отырғызып, процедура бөлмесiне алып барды. Сонда
кеудемнен итерiп тұрып, құлақтарымды жуғанын бiлемiн.
Үлкен инемен iшiн тазартты, артынан дəрi ектi. Арғы жағы
тағы да есiмде жоқ. Оянсам, аузым тура қаңсыған ағаш
сияқты. Əбден кеберсiген. Сол кезде төсегiмдi сықырлатып,
сəл де болса қозғалсам керек. Соны байқап қалды ма екен,
жер-жебiрiме жетiп тiлдеген апай:
    – Мынау басын көтермей үш күн жатты-ей! Əбден
ұйқысы қанған шығар, байғұстың, – дейдi. Осыны бiр
құлағым естiдi. «Ойпырмай, мынаның орнында басқа ұлттың
өкiлi болса, ол не дер екен?» деймiн өзiме-өзiм.
    Кiшкене ес жинай бастағанға ұқсаймын. Iшiмнен
бұл жерге қалай келдiм деп ойланған болып жатыр едiм,
дəрiгердiң «ыстық укол берiңiз» деген сөзiн естiп қалдым.
436
Медбике ыстық дəрiнi еккен кезде бүкiл денем күйiп-
жанып, астыма жiберiп қойғандай күйге түстiм. «Жеңiл
дəретiмдi ұстай алмадым-ау! Ұят болды-ау! Масқара болды-
ау! Онсыз да менi əбден тiлдеп жатқан мыналар одан сайын
күн көрсетпейтiн шығар» деймiн. Ерiндерiм кезерiп, кенезем
кеуiп, бiр жұтым суға зарығып «с-сс-ссс-у... сссу б-ббе-ерр-
шi-i» дедiм. Сөзiмдi естiмей ме, əлде менен жиiркене ме, жа-
нымда жатқан бүкiл əйел терiс қарайды-ау, терiс қарайды...
Мен одан бетер күйзелемiн. Сөйтiп жатып, сөмкемдi ойлай-
мын. Iшiнде күллi құжаттарым бар едi. Осыдан ай жарым
уақыт бұрын ғана алған партбилетiм қай қоқсықта қалды
екен? Ол да сөмкемде едi. Айна-тарақтарым да сонда екенi
есiме түскенде одан бетер құлазып сала бердiм. Мыналар
неге менен қашады? Əлде менiң түрiм ел қарағысыз ба?..
    Сол күнi процедура бөлмесiне апарып, құлағымның
былығын тазалаған кезде, қабырғадағы айнаға көзiм түсiп
кеттi. Өз көзiме өзiм сенбей, «апыр-ау, мынау шынымен-
ақ мен бе?» дедiм. Айнадағы құбыжық түрдi көрiп,
есiм шыққанын несiне жасырайын. Дүниеде мұрынның
бұзылғаны жаман болады екен, бүкiл бетiмнiң ұсқынын
кетiрiп тұр. Көздерiм көгерiп, қанталап кеткен, бетiмнiң
бiр жерi дақсыз болсайшы! Жара-жара, көкпеңбек iсiк,
ерiндерiм тiлiм-тiлiм...
    Сөйтiп, есеңгiреп тұрғанда емдеушi дəрiгер:
    – Мына құлағыңыз қалай, ести ме? – дедi. Оған басымды
изедiм.
    Сонымен, тоғызыншы күнi əлi де жарақаты жанына
батып, қиналып тұрғанына қарамай Ақкүмiстi аурухана-
дан шығарып жiбердi. Бұл жаңа жылға екi-ақ күн қалған
кез едi. Бетiнiң домбыққан iсiгi қайта қоймаған, үстi-басы
көкпеңбек, ауыр соққы алған басы мең-зең... Оны «мына
түрiммен қайда барамын, қайтiп барамын?» деген сауалдар
тынымсыз мазалады. Жағдайын кiмге айтады, тыңдайтын
кiм бар? Емдеушi дəрiгерге де жан керек, жеп отырған на-
нынан айырылғысы келмейдi. Сондықтан жоғары жақтың
бұйрығын орындады. Қолына толтырған «ауру қағазын»
ұстатты. Ендi кет деген соң, кету керек. Бiрақ, қалай кетедi?
Аяғына киетiн аяқ киiмi де жоқ. «Өлiп қалды» деп аяғынан
сыпырған, оны қайда құртқанын кiм бiлсiн. Талай күннен
берi су көрмей үстi-басынан жаман иiс мүңкiген аурудан
тезiрек құтылғысы келген де шығар, санитаркалар жер-
жебiрiне жеттi. Балағаттап, жаман сөздерiн судай сапы-
                                                         437
рып, əйтеуiр бiр резiңке етiк əкеп бердi. Жалаң аяғына соны
киуiн кидi-ау, ендi сыртқа шығайын десе əлдекiм тұқұртып,
кеудесiнен керi итерiп тұрғандай жаман күйге түстi. Екi
көзiне ащы жас кептелдi. Тiстендi. Сонан соң өзiн-өзi
қайрады. Басын көтермей, əркiм-əркiмнен сұрастыра жүрiп,
ұзын дəлiздiң бойымен оңға, солға бұрылып, бiр кезде
сыртқа шықты-ау... Аурухананың тура алдында 39-автобус
тоқтайтын едi, соған отырып, Жұмалиев пен бүгiнгi Төле би
көшелерiнiң қиылысынан түсiп қалды. Мiне, осы жерде ол
əбден қиналды. Жатақханаға бару, есігін ашып кiру ол үшiн
ендi азаптың азабы болды...
    «Осыны айтсам, ел сенбейдi. Өйткенi, ешқайсысы менiң
бастан өткергенiмдi өткерген жоқ», – дейдi ол.
    Сол күнi оның ауысымында iстейтiндер жұмыста екен.
Екiншi ауысымда еңбек ететiндердiң бiразы танымайды. Ал,
танитындар айтса айтқанынан қайтпайтын мiнезiнен бiлетiн.
Ол мiнездiң қара жұмысқа еш кесiрi жоқ, мiндеттемесiн
əрдайым асыра орындайды. Сондықтан оған өзi еңбек ететiн
цех қана емес, басқа цехтың бастықтары да келiп, өтiнiш
айтқыш едi. «Бiр кiсiмiз жұмысқа шықпай қалыпты» дейдi,
«мына кiсiге болысып жiбершi» дейдi. Соның бəрiнде келiсе
кететiн. Ақкүмiс осындай еңбекқорлығының арқасында ғана
өндiрiске озат атанды, əр мереке, тоқсан сайын көтермелеу
сыйлықтарын алды, марапатқа ие болды. Күн сайын
жұмысына ықыласымен барып, жатақханаға еңселенiп
келетiн ол, ендi мiне, есiктi əзер ашты. Кезекшiлiкте бəрi
«тетя Валя» дейтiн толықша келген апай отыр екен. Танымай
қалды. Жүдеп-жадап жүрген бөтен бiреу деген шығар, «куда
идешь?» деген зілді даусы шаңқ ете қалды. Ол бетiн басып:
    – Тетя Валя, это я – Клара, – дедi. Оны бəрi де солай
атайтын едi.
    – Да ты что? – деп, сенер-сенбесiн бiлмеген кезекшi
кемпiр аңырып тұрды да қалды. «Не болды?» – дедi сосын.
    – Қатты ауырып ауруханаға түстiм, – дедi əрең сөйлеп.
Сөйттi де бөлмесiне қарай iлбiп басып өте бердi.
    Өзiмен бiрге жататын Шелек ауданының қызы Анар
бөлмеде екен. Бөлмелестер арасында екеуi өте жақсы
тұратын. Ақкүмiстi көргенде оның көзi атыздай болды. Тiптi
тiлi байланып қалған секiлдi, бiр сəт бақырайып тұрды да
қалды. «С-сс-саған не болды?» дедi бiр кезде. Ол не болғанын
айтатындай жағдайда емес едi. Сөйлейiн десе, дауысы
шықпайды. Жанары шүпiлдеген жасқа толды. Құрбысының
438
өзiнен жиiркенiп тұрғанын да сезiп тұр. Одан ары қарай
тұруға шыдамай, төсегiне қарай қозғалды. Жеткен бойда
бетiн басып құлай кеттi. Анар оның аяқ киiмiне жармасты.
Резiңке етiктi шешкенде нəскисiз жалаңаш сирағы жарқ ете
қалды. Жарты ай бойы су көрмеген аяқ қалай болсын...
    – Клара, тұршы, мен сенi душқа апарайын, – дедi аяныш-
ты үнмен.
    «Осы сөздi естiгенде өксiгiм қатты шықты, – дейдi ол. –
Екi көзiмнiң жасын жаңбырша сорғалатқан күйi душқа бар-
дым. Жуынып-шайынып жатырмын-ау, үстi-басыма құйыл-
ған судан гөрi аққан жасым көл-көсiр болған шығар. Мен
ащы жасыма шомылған шығармын...»
    Осы сəттер ойына келсе, Ақкүмiс күнi бүгiнге дейiн
кемсеңдеп жылай жөнеледi. Шынында, не көрмедi? Қандай
қорлықты бастан кешпедi? Əрине, осыдан кейiн iшi-бауыры
тура езiлiп-жаншылып кеткендей болады. Егер сол күнi
бөлмеде Анар құрбысы болмаса, кiм бiлсiн жағдайы қалай
боларын?
    ...«Жүрегi не деген жылы қыз едi! Сол үшiн де оған
мың рахмет! – дейдi ол. – Айдалаға тастамай, сүйреп кел-
ген Гүлжан болмаса, мен тiрi қалар ма едiм?.. – дейдi тағы
да. – Мəйiтханада аяғымдағы кендiр жiпке байланған
қаңылтырды шешiп тастап, жоғарыға алып шыққан орыс
кемпiрге де алғысым шексiз. Бұл күнде Анар құрбымның
қайда екенiн де бiлмеймiн. Гүлжан өзiнiң туып-өскен
жағында деп естiп едiм. Ал, орыс кемпiр бар ма, жоқ па?..
Бəрi-бəрiне қарыздармын ғой...».
    Ары қарай тағы да өзiн сөйлетсек:
    – Не керек, көз жасыма шомылып шыққандай бол-
дым. Ендi киiнейiн десем, киiне алмаймын. Қолым икемге
келмейдi. Бөтелкенiң шынысы сойып кеткен iшiме қарасам,
əр жерiнен шаңдып тiккендей боп қара қотырланып бiтiп
кетiптi. Қайда жараландым, қалай жараландым? Ары
ойлап-берi ойлап есiме түсiре алсамшы. Əсте қоқыс та-
ситын машинаға лақтырғанда iшiнде қалып қойған
бөтелке сынығына құладым ба, əлде қала сыртына апарып
лақтырғанда өткiр бiрдеңеге iшiммен жаншылып түстiм бе,
бiлмеймiн...
    ...Анар оған киiнуге жəрдемдестi. Сүйемелдеп жүрiп
бөлмеге кiргiздi. Екеуi бiр-бiр кеседен шəй iшкен болды.
Оның ендiгi уайымы жұмыс едi.
                                                       439
    – Анар, менiң ауруым жазылған қағазды оқышы, не деп
толтырыпты, – деп қағазды ұсынды. Ол қарады да:
    – Жиырма тоғызы күнi жұмысқа шығасың деп тұр ғой.
Клара-ау, сен мына түрiңмен қайтiп барасың? – дедi.
    – Мен соны ойлап отырмын. Барсам, дұшпандарым ар-
тын ашып күлiп, бетiме түкiрмей ме? Анар, не iстеймiн, айт-
шы? – деп ол тағы да екi көзiне ерiк бердi.
    – Клара, сен жылай бермесейшi ендi. Бiрдеңе етiп оны
ұзартудың қамын жасайық. Бiздiң ауыл жақтан бiр дəрiгер
апай бар едi, – дей бергенде:
    – Анар, сен соған баршы, сөйлесшi, маған басқа қағаз
жасасын, – деп жалына бастады.
    – Жарайды, онда сол кiсiге барайын. Сағат екiге дейiн
үлгерермiн, – деп құрбысы тез-тез киiнiп кетiп қалды.
    Ол кеткен соң Ақкүмiс мызғып алайыншы деп жантайған.
Содан түнгi 12-ден кейiн, Анар екiншi ауысымдағы
жұмысынан оралғанда, бiр-ақ оянды. Ақкүмiстiң көзiндегi
атойлаған сұрақты көрiп: «Бəрi дұрыс болды. Қаңтардың
төртi күнi жұмысқа шығатын етiп қағазыңды толтырып
бердi», – дедi. «Мынау жүрек жұтқан кiсi екен! – дедi сонда
Ақкүмiс сенер-сенбесiн бiлмей. – Ол кiсiнiң ауруханасын-
да «Желтоқсан» болмап па екен?» «Ол жағын сұрағам жоқ.
Əйтеуiр, жасап бердi ғой», – дедi Анар күлiп.
    Ауру қағазын төрт-бес күнге ұзартқанмен, Ақкүмiстiң
бетiндегi жаралар бəрiбiр жазылмады. Сол көзi аштырмай-
ды. Ашса, шыдатпай ауырады. Қарашығының айналасы
қанталап тұр. Оған қарайтын жағдай жоқ, амалсыз төртiншi
қаңтар күнi жұмысқа шықты. Есiктен кiрген бетте-ақ: «О,
пришла декабристка!» деген мысқыл сөз естiдi. Не десе о
десiн, қарамайыншы дедi. Айналасына мəн бермеуге ты-
рысты. Жұмыс орнына отырды. «Сүтке тиген мысықтай»
дейдi ғой, дəл солай болды. Қазақтар үркектеп екi бастан
жақындамайды...
    – Что, заболела? – дедi, амандық-саулық жоқ, цех мастерi
боп iстейтiн Елена Петровна. Ақкүмiс тек қана басын изедi.
Саған керегi қағазым шығар, көрсетейiн дегендей қағазының
бүктеуiн жазды. Анау бұрылып кеттi.
    Баяғыдай жұмысты зыр айналдыратыны қайда?! Өйткенi,
сүлдерiн сүйретiп əрең келдi. Iшiнен: «Е, Алла, досқа күлкi,
дұшпанға таба қыла көрме. Маған күш-қайрат бершi!» деп
жалбарынады. «Е, ата-бабамның аруағы мен секiлдi бейбақ
440
қызыңа дем бершi» дейдi күбiрлеп. Сөйтiп отырғанда жаны-
на цех бастығы келдi. Оған да ауру қағазын көрсеттi.
    – Иə, қайда жүрiп ауырдың? Қайтiп ауырдың? – дейдi
көзiмен iшiп-жеп. – Қазiр МХК-ның адамдары келедi, тергеу-
ге барасың. Сен келген соң бiз оларды əдейi шақырттық.
    Ақкүмiсте үн жоқ. Не болса да көрiп алармын деп отыр.
    Оның жұмысқа шыққанын директор да естiдi.
    Ендi тағы да өзiн тыңдасақ:
    – Ихласова, директордың бөлмесiне кел, – деген дауыс
естiлдi цехтың бұрышында тұрған күшейткiштен. Барсам,
үш орыс, бiр қазақ отыр екен. «Е, жаңағы шақырдық де-
ген «үш əрiптiң» кiсiлерi осылар екен ғой» деп, iшiм қылп
ете түстi. Расында, солар боп шықты. Менi бiр бөлмеге
оңашалап, ортаға алды дейсiң. «Орысша жауап бер» дейдi.
Байқауымша, бiреуiнiң «төбесi тесiк» секiлдi. «Мен орыс-
ша онша бiлмеймiн. Сондықтан шала сөйлеп не қылайын,
қазақша айтайыншы» деп едiм, қазақ кiсi бетiме алайып бiр
қарады да:
    – Тiлiң жеткенше сөйле! Сен осы жердегi «герой» екенсiң
ғой. Ана бет-аузың неге қисайып кеткен? «Больничныйда»
болыпсың, қай жерiң ауырып, емделдiң? – дедi.
    – Ауырдым. Ауырған кiсiге «больничный» бередi емес
пе?
    – Сенi екiншi қабаттан секiрiп, алаңға барды дейдi ғой,
сол рас па?
    – Рас, екiншi қабаттан секiрдiм, бет-аузым содан дап-
дала болды, – деп едiм:
    – Жоқ, сен шыныңды айтшы: алаңда болдың ба? – дедi
даусын жұмсартып.
    – Ақыры қоймадыңыз ғой, ағай, айтайын: 16 желтоқсан
күнi алаңда болдым, 17-сi күнi тағы да болдым. Түрмеге
түсiп, содан кеп отырған түрiм осы...
    – Онда осылай болды деп түсiнiктеме жаз, – дедi.
    – Жазсам жазайын, ағай, – дедiм ол кiсiге қарап. – Екiншi
қабаттан құлап жарақаттандым деп жазайын. Сiз екеумiздiң
қанымыз бiр ғой, ағай. Жеңiлдiк берсеңiзшi... – Осы сөздердi
айтып, жан-дүниесiне үңiлiп отырмын, iштей қарсы емес,
бiрақ аналардан бата алмайтын сияқты. Қайтедi ендi, оның
да iстеп жүрген қызметi ғой. Əрберден кейiн осы жерге де
амалсыз келiп, тергеп отыр.
    – Сен осы жұмысқа келген кезiңнен бастап жазшы, – деп
едi, қазақша түсiнедi-ау деген орыс оның бетiне бажырайып
                                                         441
қарады. Сол кезде қазақ ағай да оған жалт қарады. Екеуiнiң
көздерi түйiсiп қалды. Əсте қазақтың шенi үлкен болу керек,
ары қарай күш алды. – Айналайын, жұмысқа қалай, қашан
келгенiңнен бастап жазшы.
    Қазақша жазып едiм, «орысша жаз» дедi.
    – Ағай, мен орысша қате-қате жазамын. Содан кейiн оны
оқыған мына орыстарыңыз күлмей ме? – деп едiм:
    – Əй, өзiң бiр қайтпасхан екенсiң! Таяқ жеп, көгала
қойдай боп отырсың, сонда да қайтпайсың, – дедi.
    – Ағай, шынында, мен екiншi қабаттан құлап осындай
халге түстiм. Бұл жұмыс уақытында алған жарақат. Солай
толтыру керек қой, – деп едiм, ана кiсi ашулана бастады.
    – Жаз! – дедi бұйырып.
    Əйтсе де «қазақша айтайын, сiз сөзiмдi орысшаға
аударыңыз, мен соны жазамын», – деп едiм, келiстi. Ендi жа-
зайын десем, ауыратын көзiм ашытып қағазға қаратпайды.
Бəрiбiр бiр көзбен қиналып отырып жаза бастадым. Басынан
қалай болғанын баяндадым. «Фабриканың есiгiнен кiргеннен
қазақтың намысына тиетiн ауыр-ауыр сөздер естiдiм.
«Қазақтар қырып жатыр, өртеп жатыр, қиратып жатыр»
дедi. Олардың не айтып жатқанын түсiнбеймiн. Арасында
бiрде-бiр қазақ жоқ. «Бұл не əңгiме, айтсаңдаршы» деп едiм,
өзiмнiң арыма тидi. Содан кейiн ашуланып қатты-қатты
сөздер айттым. Егер қазақтардың қырып-жойып жатқаны
рас болса, көшеге шығайық, бəрiн көзбен көрейiк деп күллi
цехты араладым. Бiрақ ешкiм iлеспедi. Терезеден секiрiп
кеткенiм рас», – дедiм.
    Əңгiме осымен бiткен жоқ едi. Күнде жиналыс, күнде
жиын. Ақкүмiстi партия жиналысына салды. Партбилетiңдi
жоғалтқаның үшiн жазалаймыз, жұмыстан қуыласың дедi.
Одан кейiн кəсiподақ комитетiнiң жиналысында мəселесiн
арнайы қарады. Денсаулығы нашар, жарысып сыбаған, ақыл
айтқан шешендер мен көсемдердiң сөздерiн əрең тыңдап
отырады. Түнi бойы ұйқы көрмейдi. Ақ қар, көк мұзда қатты
суықтаған екен, күрк-күрк жөтелi бiр басылмайды. Соның
өзiнде жұмысқа келедi. Ақыры 20-қаңтар күнi қызуы қатты
көтерiлiп, «жедел жəрдем» машинасын шақыртты. Олар
бiрден ауруханаға əкеттi. Тағы да №12 қалалық ауруханаға
апарды. Бiр күн тексерiп, екi өкпесiне суық тиген деп, дереу
өкпе ауруларын емдейтiн ауруханаға жiбердi.
    Ақкүмiс сол жатқаннан табандатып тоғыз ай бойы
тубинституттың ауруханасында жатты.
442
     – Желтоқсан көтерiлiсшiлерiне қарсы қолданған ауыр
жазадан менi сол ауруым ғана құтқарды-ау деп ойлай-
мын, – дейдi Ақкүмiс.
     Оны өкпе ауруларын емдейтiн ауруханада Синявская
Людмила Дмитриевна деген дəрiгер емдептi. Өте бiлiмдар,
өз iсiне берiлген, дəрiгерлiк iсiне үлкен жауапкершiлiкпен
қарайтын қатал кiсi екен. Соның арқасында дұрыс
емделiп шықтым дейдi өзi. (Күйбең шаруамен жүрiп,
бертiнде ол кiсiге деген ризашылығын бiлдiргелi барса,
1997 жылы қайтыс болып кетiптi).
     «Сен бiрсөздi, адал қыз екенсiң. Сенi сол үшiн
құметтеймiн», – дептi емделiп жүргенде Людмила
Дмитриевна.
     Содан сауығып шыққан кезiнде қолына сырқатының
мəнiн қанық етiп жазған қағазын берiп тұрып: «Сен
мына қағазды жоғалтпа. Саған жатақханада тұруға
болмайды. Сол үшiн өкiмет жеңiлдiкпен үй бередi. Осы
қағазыңды пайдалан» – деп, шынайы жанашырлығын
бiлдiрiптi.
     – Сол қағазым əбден сарғайды. Бүгiнде оған қарайтын
кiм бар? – дейдi.
     Мiне, желтоқсан көтерiлiсiнiң белгiсiз бiр қаһарманы
осылай дейдi.
     Ол өстiп елеусiз ғана тiрлiк кешiп жатыр. Екi баласы
бар. Алматыдағы М.Дулатов атындағы орта мектепте,
ең төменнен санағанда «бiрiншi бастық» боп еңбек етедi.
Кезiнде соңына шам алып түсiп, «ит қосып қуалаған»
кəсiпорнының үй кезегiнде үшiншi боп тұр едi. Бүгiнде
үй кезегi тұрмақ, кəсiпорынның өзi де жоқ. Ендi «мен
желтоқсан қаһарманы едiм» деп кiмге барады, кiмнiң ал-
дында мүсəпiр болады?
     Ол өзi осылай дейдi.
     Айтпақшы, Ақкүмiстiң жолдасы Нəби Ниязбекұлы
Оспанов та 86-ның желтоқсанында алаңда болып,
керзi етiктiң тепкiсi мен резiңке сойылдың соққысына
түсiптi. Итке таланған. Осыдан жиырма жыл бұрынғы
жан түршiгерлiк оқиғаны ерiксiз еске түсiретiн жарақат
iздерi бетiнде де, арқасы мен аяғында да сайрап тұр...
     – Осы əңгiменi айтуға бiрге барайық деп едiм, көнбе-
дi, – дейдi Ақкүмiс.
     «Мен секiлдiлер мың-сан ғой, оның несiне мақта-
намын?» дептi Нəби.
                                                      443
                                         Серiк ШОМАҚОВ

             АҒЗАМБЕКТI ҚҰТҚАРҒАН
             Əзiрбайжан ағаның қаны едi...

    Бiз оның Желтоксан көтерiлiсiне қатысқанын бiлетiнбiз.
1995 жылы «Желтоқсан жаңғырығы» газетiнiн бас редакто-
ры болып жүргенiмде там-тұмдап сыр тартқаныма да ештеңе
айтпай қойған.
    – Ағзамбек-ау, қазiр уақыт өзгердi ғой, құпиялайтын кез
келмеске кеттi. Несiне тартынасың? – дегенiмде:
    – Қазiр кiм желтоқсаншы десе, менмiн деп жалаула-
тып жүргендер көп. Арзан атақ, абыройға кенелгiсi келген
əлдекiм деп қала ма, кiм бiледi... Алаңда арпалысқан көптiң
бiрi ғанамын, – деген жылы жымиып.
    Арада зымырап қаншама жылдар өттi. Бiр кездерi қайта-
қайта қызыға сұрап, сөйлете алмаған Ағзамбегiм өз-өзiнен
ақтарылды дейсiң.
    – Мен оны осы Алматы қаласының Абай мен Гайдар
көшесiнiң киылысында орналасқан Алматы үй кұрылысы
комбинатынын «Юнность» атты жатақханасында естiген
едiм. Айтушылардан анықтағаным – Д.А.Қонаевты орны-
нан алып Ресейден бiр орысты жiбергенi. Соған наразылық
бiлдiрген қазақ жастары Жаңа алаңға жиналып жатыр екен,
бiз де сол жаққа жол тарттық. Ойымыз алай-түлей. Өзгесiн
қайдам, өзiмнiң басымнан «шын ба, өтiрiк пе?» деген ой
кетпей қойды. Касымдағылардын бiреуi: «12-қаңтар туған
күнi емес пе едi. Соны өткiзiп те алса болар едi ғой», – деп
күрсiнiп калды. Мен ол кезде саясат дегеннiң не екенiн
ұқпайтынмын. Сол күнге жеткiзсе де, жеткiзбесе де бəрiбiр,
əйтеуiр қазақты қорлап жатқаны айдан анық. Бiр күн емес,
бiр ай емес, өмiрiнiң жартысынан астамында ел басқарып
келген адамды алып тастай салу – «Мiне, көрдiң бе, билiк
бiздiң қолда! Не iстесем де өз еркiм. Түкiрдiм мен сендерге.
Жетi Франция сыйып кететiн Қазақстан, оның iшiнде қазақ
дегенiң бiзге түк емес» дегенi емес пе. Орталықты басқарған
Брежнев өлгеннен кейiн ғана сол билiктен кеткен жоқ па едi.
Одан кейiнгi Андропов дегенi де, Черненкосы да өз ажал-
дарымен өлгеннен кейiн ғана алынды ғой. Ал ендi жөн-
444
жосықсыз бүкiл Одақты нанымен, малымен асыраған респу-
блика басшысы Қонаевты бiр күнде алып тастағаны бүкiл
қазақты... «Жоқ, олай болмайды!..»
   Бiз мiнген нөмiрi 35-автобус созалаңдай келiп тоқтағанда,
менiмен бiр топ адам есiкке ұмтылды. Қараймын, бəрi
қазақтар, қазақтың қыз-жiгiттерi. Бəрiнiң бағыты алаң жақ
сияқты. Көңiлiм өсiп сала бердi.
   ...Алаң толы екен. Абай даңғылы жақтан жеткен
оншақты адам едiк. Иiнтiрескен əскерлердi бұзып-жарып
өте алмадық. Алғашқы ұмтылысымызда-ақ қағып тастады.
Одан Фурманов кешесiне шықтық. Мұнда да солай. Ал ендi
сөйлесiп көр мұндай хайуандармен. Билiктiң басынғаны жəй
басыну емес, одан да сорақысы – алаңға жиналған өз қандас-
тарымызға жiбермегендерi тiптi қорлық болды. Бұлары
«Бiз əуелi мына топтарыңды қырып алайық, содан кейiн де
үлгересiндер ғой» дегендей əсер бердi.
   Əйтеуiр бiраз шамада тобымыз көбейiп, бағанағы бой
бермей тұрған бекiнiстi бұзып-жарып өте шықтық. Олардың
да естерi шығып, арттағыларға əлдерi келмей калды. Сол
жақ қанаттан суырылып, халыққа қосылдық. Мiнбенiң екi
қапталын қоршаған қалқанды солдаттар. Олар да аралары-
нан шыбын өтпестей тығыздалып алған. Қарусыз адамдар-
дан атом бомбаларынан қорғанғандай-ақ қаруланып тұр.
Нағыз тас қамалды бекiнiс. Əрине, мiнбе дегенге көбi жəй
ғана кiшiгiрiм мiнбелердi есiне алар. Жоқ, алаң мiнбесi
Мəскеудiн Қызыл Кремлiндей биiк те ұзын. Солдатгар
қоршап тұрған есiктерi де темiр. Шойыннан құйылған.
Бетпе-бет жүздесетiн осы кездесуде билiктегiлердiң бар
тындырғаны өздерiн ғана қорғау болса керек. Дегенмен де
қақтығыстың аты – қақтығыс. Қауiпсiздiктерi де занды бо-
лар.
   Осы уақыттардың қаншаға созылғаны белгiсiз. Əйтеуiр
тыныштықты уақытша ғана сақтап тұрғаны айқын едi.
Бəрiнiң күткенi – Орталықтың жауабы. Бiрақ ондай
қуанышты хабардың исi де сезiлмедi. Мiнбеге он бес, жи-
ырма шақты үкiмет адамдары шығып, алдаусырата өз на-
сихаттарын айта бастады. Мiнбеге қарама-қарсы жиналған
30 мыңнан аса халық кəмпит берiп алдайтын сəби емес едi.
Жан-жақтан:
   – Намысың қайда, ей?! Намысың?!
                                                        445
    – Колбинiң де, Горбачевың да құрып кетсiн!
    – КПСС-iң жойылсын! – деген ащы дауыстар шығып,
жан-жағынан шабуыл күшейдi. Олар мұндайды күтпедi ме,
жоқ əдде, соны сезiп-бiлсе де бастарын қатерге тiгiп шықты
ма екен, əйтеуiр қар жентектерi, мұз кесектерi жауған кезде
қорғаланып, мiнбенi ерiксiз босатты.
    Орталықтың осыңдай шешiм шығарып, ар жағында бiр
ұлтты «ендi өздерiн бiлесiңдер» деп бiр-бiрiне айдап салуы-
ның өзi қитұрқылық емес пе. Көпшiлiк қарқынын тоқтатпады.
Мен де қарап тұрмадым. Топты жарып алға ұмтылдым.
Саптарын бұзып кеттiм. Бiрiнiң каскасын зорлықпен тартып
алдым. Əрине, жалғыз емес, қасымдағылардың көмегiмен.
Үстiмдегi сары түстi курткам ана жерден жарқырап
көзге түседi. Қасымдағы Алдабергеннiң де қайда кеткенi
белгiсiз. Мiнбеге қарай тастар қардай борап атқыланды.
Бас-көз дегендерiне қарап жаткан ешкiм жоқ. Қолдарына
iлiнгендерiн аямайды. Айтуға ғана жеңiл қоян-қолтық ар-
палыс дегенiмiз осы. Айқайлаған, бажылдасқан, ойбайлап
аттандаған үн... Əскерлер бiрiнiң шашынан жұлып жатса,
ендi бiрiн тепкiлеп қан-жоса етуде. Сондай қанды майданның
iшiнен аман-есен қалармын деудiң өзi артық. Алыса жүрiп,
бiреуiн теуiп қалып шегiнгенiмде, дубинкасымен бос ауаны
тiлгiлей ары-берi сермей бердi. Ендi оны тастап, басқасына
ауысып, оны да сергелдеңге саламын. Өйткенi тəртiп бой-
ынша тұрған саптарын бұзуға болмайды. Екi жақтың бiрiнде
отыз мың адам, екiншi жағында он мың десем, келiп-кетiп
жатқандарының өзi қаншама. Оларға одан сайын кектене түз
тағыларындай атыла түсемiн. Ал саптағы солдаттар «мықты
болсаң, осы қамалды ал» дегендерiн көрсетiп, былқ етпейдi.
Мұндайда қалай қорланбассың? Ендi касканы күректiң са-
бындай ұзын, басы жуан бiр таяққа ауыстырып алдым.
Мұным қорғаныстың кажетi жоқ дегенiм. Намыс буған
шақта жəне жəй ғана емес, ел намысы, халықтың, ұлттың
намысын көтерген шақта қорғаныстың қажетi не?! Мұндағы
бастысы – алға ұмтылу, тек қана алға!
    Мiнбеде үлкен шендi офицер тұрған. Ол лақтырылған
тастардан бұғып калып, басын қайта көтерiп, мазақтаумен
болған. Соған жетудiң мақсатымен мiнбенiң алдына шығып,
бетiмдi көпшiлiкке қаратып, сəл ойланғандай болдым.
Мiнбенiң екi шетiнде де сап түзеген солдаттар қабырғаға
446
тақалып тұрған. Ондай бекiнiстен өту əсте мүмкiн емес едi.
Бiрақ жолымның болғыштығынан ба, өтiп бара жатқанда
бiр шетте тұрған солдатқа көзiм түсiп, оны да жайғап кеткiм
келдi де, таяғымды көтерiп соға бергенiмде офицердiң
«Осторожно» деген ескертуiнен кейiн солдат бұғып қалып,
менiң таяғым оның басындағы каскаға сарт еттi. Осы кез-
де солдаттар естерiн тез жинап алды. Сол кездегi Мир
көшесiмен айқайлатып өрт сөндiргiштер командасы маши-
наларымен келiп қалды.
    Су шашып келе жатқан машинаның кабинасындағы
жүргiзушiге бiр жiгiт жолбарысша атылып, рөлiне жабыса
кеттi. Мұншама жедел қимылды сөзбен жеткiзу қиын. Мен
сол жiгiттiң ерлiгiне тəнтiмiн. Сол кiм екен? Қазiр тiрi ме
екен? Тiрi болса, неге белгiсiз болып жүр? Сынып, қорқып
қалуы мүмкiн емес. Шамасы, мақтан сүймейтiн салмақты
жан болуы керек. Əйтеуiр соны көрiп, бiлгiм келедi.
    Жазалаушылар қанша мықты болғандарымен, қандары
қызған жандар қойсын ба, ұмтыла келген техникаларды
иелерiнен босатып, iшiн тонауға кiрiстi. Төрт тал түтiндеткiш
(дымовой) шашкiнi тауып алғаннан кейiн, бүкiл алаң көк
түтiн астына бастырылды. Кино ленталарында будақтап
көрiнген түтiндер сол төрт тал шашкiнiкi, соған қасымыздан
ракетницалар да атылған болатын. Бiрақ оны бiз емес,
басқалары пайдаланған.
    Алаң ортасына өңмендей кiрiп келген милиция «УАЗигi»
лап етiп жалындап, жана бастады. Оның ендi жарылаты-
нын да ескерместен төрт жiгiт барып аударып тастадық.
Машиналардың оталдырғыш кiлттерi қолымызға түскенде
одан сайын қуаттанып, күшейе түстiк. Жалаңаш қолға
бұдан өзгенiң қажетi жоқ. Ендi бiздi ешкiм тоқтата алмай-
ды. Жəй күндерi бiрiн-бiрi күндеп, бiрiн-бiрi шұқылап
жүретiн қазақтың бiрiккен күшi. Жан-жақта үндемей бас
изеп жүре беретiн, бiрi ұмтылса, екiншiсi тұсау болатын
қаны жоқ халықтың толқып-тасқындаған топан суы. Үнсiз
ғана жұмысқа жегiлiп, тау мен тасты қопарып жатса да,
«бiз осындай екенбiз-ау» деп өз қадiрлерiн көтере бiлмейтiн
жұрттың топырлаған құйыны. Ата-бабалары қан мен жан
берiп жерiн сақтап калса да, кейiнгi ұрпақтарының өздерi
үшiн емес, өзгелер үшiн өлiп, өзгелер үшiн қан кешкен
жандардың жанған оттары. Адалы да, арамы да, ойлысы да,
                                                         447
ойсызы да, данышпандары мен дауасыздарының да бiр ту
астында бiрiккен күндерi едi. Сол құдыретке күш-қуат берiп
лаулата түскен халық алдында, сахна төрiнде жүрген қазақ
əртiстерiнiң көздерiне жас ала, бет-жүздерi жанып: «Бар
екенсiңдер ғой, бауырларым! Қайран елiм, қазақтарым! Бар
болыңдар, нар болыңдар!» деген жалынды ұраны, демеген
қуатты үндерi рухымызды аспандатып жiбердi. Солардың
арасынан анық танығаным – Тұңғышбай аға. Кəдiмгi өзiмiз
«Тамашадан» үнемi көретiн Тұңғышбай Жаманқұлов.
    – Алға, қазақ! Қайтпа, қазақ! – деп, бар даусыммен
айқайлап қоямын.
    Алаң қазандай қайнап тұр. Мына нөпiр халықты
көрiп ендi билiк ойланар деп қоямыз. Бiрақ, бұл үмiтiмiз
ақталмады. Күтпеген жерден от тұтанды. Бұған дейiн кино-
дан ғана көрiп жүретiн сұрапыл соғыс кезiндегiдей шабу-
ыл қайталана бердi, қайталана бердi. «Ура!» дейдi. Бейбiт
мақсатта наразылығын бiлдiруге шыққан елге қарсы қас жа-
уындай ұмтылғаны бəрiмiздi ширықтырып жiбердi.
    – Əй, мыналардың бетi жаман! – деген егделеу кiсiнiң үнi
естiлдi. Шынында, көз алдымызда ойымыз түгiлi түсiмiзге
кiрмейтiн қанды көрiнiстер көбейдi. Қалқандарымен
беттерiн бүркеп, сойылдайтын қаруларын ала ұмтылғандар
қыз демейдi, қарт екен демейдi...
    Бiз шабуылдап жатқанда алаңның Абай жақ бетiндегi
екi зəулiм үйдiң плита тастары шетiнен күйретiлдi.
Мызғымастай боп тұрған жалпақ тастың қақ ортасына ке-
сек таспен бiр қойса, мың кесек боп шашылып түседi екен.
Бiздiң қыздардың қаһары мен қайратын сонда көрдiк.
Жылап жүрiп уыс-уыс тастарды жеткiзумен болды. Қайран
қыздар, ару қыздар, сендердей дем берер, азаматтар-
ды арқаландырар нəзiк жанды сұлуларымыз болмаса, əлi
күнге дейiн құпиясы ашылып бiтпеген, жуық арада ашыла
да қоймайтын Желтоқсан көтерiлiс деңгейiне көтерiлер ме
едi?! Сендер қазақ намысының туы екенсiңдер-ау!...
    Алаң қанды шайқастар майданына айналды. Зұлым
жендеттер (басқадай айтуға тiлiм бармай тұр) қыздардың
шаштарынан шеңгелдей ұстап сүйрегенiн, бүйiрге алып
тепкiлегендерiн көрдiм. Бiрi теуiп қана қойса мейлi-ау,
шибөрiше бəрi жабылды. Соған шыдаған, қаймығып-ықпаған
қазақ қыздары не деген ғажап едiңдер сендер! Бiз сендерге
448
iлестiк қой. Сендердiң қайсарлықтарың, қайтпас мiнездерiң
күш бердi. Барымызды сала ұмтылдық. Арпалысып жүрiп
көк мұзға тайып жығылдым. Жандəрмен ышқынып тұра
бергенiмде, аспан айналып жерге түскендей бiр сəттi ба-
стан кештiм, арғы жағын дəл айта алмаймын. Əсте көп жата
қоймаған болуым керек. Көз алдым бiрте-бiрте айқындала
бастаған кезде құлағыма шыңғырған, қиналған, балағаттап
қорлаған дауыстар келе бастады. Бiраз шамада олары алы-
стады. Көзiмдi ашсам, ел аяғы сирей бастаған екен. Иə,
«Қашқан жауға қатын ер» деген. Жəй ғана қара халыққа
қарсы «уралап» шабуылдағаннан кейiн əскери қарулы
күшiмiздiң қаншалықты мықты екенi белгiлi болды.
    Есiмдi жиып, өзiме келiп орнымнан тұрдым. Қазiргi
Абылай хан көшесiнiң қиылысында бiр топ қазақты 3
солдат қаруларымен қуып, соққылап жүр екен, соларға
қарай жүрдiм. Аналар менi көрiп, қаша бастады. Құр
жiбермедiм, бiреуiн ұрып жықтым. Бiреуiн жыққаныммен
екеуi қайта қуды. Алдымда бiрнешеуi. Ендi қоршауда
қалдым. Олар аямай-ақ жанталаса соққыға алды. Алысып
жүрiп құлағанымда тепкiлей бастады. Олардың қимылдары
киiмдерiнен қолайсыз болып, мен араларынан зып етiп өтiп
кеттiм.
    Қандары қарайған олар алаңға қарай қайта жүгiрген
менiң соңымнан қалмады. Жете алмастарын бiлгеннен
кейiн ит қосты. Арқамнан келiп тиген сол иттiң соққысынан
ұшып түстiм. Ал ит болса солай үйретiлген бе, ары қарай
шабаланып əрекеттенбедi. Солдаттар жетiп, тепкiнiң астына
алғанда, қорғанып жатып тағы да есiмнен тандым.
    Есiм кiргенде бiлгенiм: екi қолымнан екi солдат сүйреп
əкеле жатыр. Менiң есiм бар ма, жоқ па, онда шаруалары
жоқ. Жан-жағымнан тепкiлеп келедi.
    Сөйтiп алаң ортасындағы милицияның «УАЗик»
машинасының артқы есiгiнен кiргiзгенде екi адамның
бiрiнiң құлап жатқанын көрдiм. Бiрiнiң «жауыздар» дегенiн
де естiдiм.
    – Отыр, қазақ. Маған жақындап отыр, – дедi iшiнде
отырғанының басы арқама тиiп.
    Бiздi алып кеттi. Қайда, қалай, қай жаққа оны бiлмеймiз.
Қай iшкi iстер бөлiмшесiне əкеле жатқандары да беймəлiм.
Əйтеуiр сондай бiр орынға алып келдi. Коридорында 5-6
                                                        449
жiгiттi терiс қаратып, аяқтарын талтайтып, қолдарын
жоғары көтертiп тұрғызып қойыпты. Азаматтық киiмдегi
орыс ұлтты бiр қызметкерi менi тағы да соққылап алды
да, солардың қатарына қосып терiс қаратты. Милиция
формасындағылардың көбi қазақ. Бiрақ олардың көздерi
таса бола салысымен орыстары бiзге қол жұмсай жөнеледi.
Қасымдагы адамды қайда алып кеткенiн байқамай
қалыппын. Бiр уақытта өзiмдi бiр белмеге алып келдi.
Ондағы отырғаны тергеушi болуы керек, сұрақтарды жау-
дыра бастады. «Кiмсiң? Қайда оқисың?», тағы да сол сияқты
сауалдар. Қасымда отырған адам оларға жауап берiп жатыр.
Таныс дауыс. Анықтап қарағанымда – жаңағы өзiммен бiрге
алып келген адам екен. Резинкалы қолшоқпармен ұрғанда
басы жарылыпты, сызаттап аққан қаны аузына жетiптi.
    – Аға, бетiңiздi сүртiңiз, – дедiм оның ештеменi көрмей
отырғанын байқап. Екеумiз бiрге келгенше əңгiмелескен
едiк, онысының не жайында екенi есiмде қалмапты. Ендi бай-
кадым, аяғындағы аяқ киiмiнiң бiр сыңары жоқ екен. Бөлме
iшiнде бiрнеше жан болғандықтан, қызметкерлерi бiзге қол
жұмсай алмады. Алайда жаныңа, намысыңа тиер сөздерiмен
талап барады. Соған шыдамаған жаңағы адам орнынан атып
тұрды да, қалтасынан партбилетiн суырып алып:
    – Вы еще будете отвечать! Я – народный артист СССР,
депутат Верховного Совета СССР, коммунист Азербайжан
Мамбетов, – дедi оң қолын сермеп. Олардың мыстары ба-
сылып, үнсiздiк орнады. Артынша «Срочно врача, срочно
врача!» деген дауыстар естiлiп, дəрiгер шақыртылды.
    Əзiрбайжан ағамызды қарай бастаған шақта менi далаға
алып шығып, будкалы машинаға отырғызды. Тұтқындарды
таситын контейнер машина iшiнде жалғыз келемiн. Қайда
əкеле жатқаны тағы белгiсiз. Менi күзеткен екi милиция
əңгiмелесiп келедi.
    – Мен ертең баламды мектепке жiбермеймiн, – дейдi
орыс тiлiнде түңiле сөйлеп.
    – Мен де ертең баламды балалар бақшасына апартқ-
ызбаймын,– дейдi екiншiсi.
    Машина тоқтап, менi далаға шығарды. Қарасам,
өзiмiз қырғын салған аландағы Ақ үй. Əкелгендер менi
сондағы əрiптестерiне тапсырды. Олары iшiндегiлерiне
өткiздi. Сөйтiп дəлізде тұрдым. Артымда милицияның
үш қызметкерi. Дəл Кеңес үкiметi орнар кездегi Қысқы
450
сарайға шабуыл жасалғандай. Кинодағы дворяндардың есi
кетiп, шала бүлiнiп жүгiргендерiндей, мұндағылар да топ-
тобымен безiп жүр. Маған ешкiм көңiл бөлмейдi. Тамағым
кеуiп, шөлдеп барамын. Қамқоршыларым су iшуге рұқсат
бермейдi. Сонда да жүгiрiп барып су толы графиндi ала
бергенiмде бiреуi бiлегiмнен тартып қалып, графин құлаған
сəтте лифт ашылып, бiр топ адам шығып тоқтай қалды. Ендi
менiмен жəй ғана əңгiме басталды.
    – Студентсiң бе?
    – Қайда оқисың? – деген жылы сөздерiнен үмiттенiп те
қалдым.
    Бұл адамның жоғарғы дəрежелi екенiн бiлсем де, iшiм
жылып сала бердi. Қанша дегенмен қанды қан тартады екен.
Ол да iштей елжiреп, əрi қуана риза болып тұрған. «Қалай
көмектессем екен» деген екi ойда болатын.
    Олар тiптi «қайда апарамыз?» – деген сақшылардың да
сұрақтарын ескермеген едi.
    Иə, шынында да қайда апару керектiгiн айтпай жауап-
сыз қалдырған. Өлi тыныштық. Тiптi шыбынның ызыңы
да естiлмейдi. Қайта алып шығып жол-жөнекей тағы бiр
жерден он шақты адам тиеп, кəдiмгi Сейфуллин, Мəметова
көшелерiндегi изоляторға алып келдi. Оның əр бұрышында
байлаулы иттер. Iшке кiргiзгеннен кейiн шешiндiрiп,
дəрiгерлiк байқаудан өткiзе бастады. Бiрiнiң басы,
екiншiсiнiн қолы, тағы бiрiнiң аяғы жара... əйтеуiр, саулары
жоқ. Бiрақ милициялардың бұрынғы қарқыны көрiнбейдi,
сыпайылап камераларға кiргiзiп жатыр.
    Камера iшi лық толы адам. Бiрақ бiр кiсiнiң баласындай
тату-тəттi тыныштық. Қорлау, зорлау, қағыту, кемсiтудiң
бiрi де болған жоқ. Бiр-бiрiн сүйемелдеп, жұбатады. Бұл
да түрме тiршiлiгiнiң өзгерiсi болатын. Жатар орын жоқ.
Таң атқанша отырып, көз iлдiк. Бiраз шамада ауқаттануға
да қолымыз жеттi. Күтпеген жағдай. Сонынан бiлсек,
түрме бастығы қазақ жiгiтi екен, сейфiндегi заңды кiтабын
көрсетiп тамақ бергiздiрiптi. Мiне, бұл да қазақ халқының
бiрiккенiнiң белгiсi едi.
    Ендi тергеу басталды. Өзгелерiн бiлмеймiн, менi
Орталығымыз Москваның өзiнен келген прокуратура
өкiлiнiң өзi қолға алды. Тергеу орны сол кездегi Мир (бүгiнгi
Желтоқсан) көшесiнде екен. «Алаңға қалай бардың?»,
«Кiмдер шақырды?», «Кiмдi өлтiрдiң?». Алдыма альбом-
                                                         451
дарды қойып, солардың iшiндегi фотоларды көрсетедi.
Мыңдаған қазақ кiсiлердiң суретi.
    – Мынаны танисың ба? – дейдi кез-келгенiн көрсетiп.
    – Жоқ!– деймiн мен басымды шайқап. Келесi беттi ашып:
    – Мынаны бiлесiң бе? – дейдi екi бетi бүлк етпей.
    – Бiлмеймiн! – деп альбомның парақтарын зырылдатып
аударып шықтым. Екiншiсiн ұсынды. Оны да күлiп отырып
парақтап жатып, басын төмен қаратып отырған жiгiтке:
    – Ей, қазақ! Неге мұңайып отырсың? – деп, одан сайын
көңiлдене түстiм. Бұл қимылым орыс болса да прокурорға
ұнап қалды.
    – Сен альбомды көрiп отырған жоқсың ғой, – дедi ол жəй
ғана.
    Сөйтiп прокуратурадағылар сүйреп жүргенде Тұңғыш-
бай Жаманқұловты да сол жерден көрiп қалған едiм. Қоқан-
лоққы көп болды. «Қалай келдiң? Кiмдi өлтiрдiң? Шыныңды
айт. Бəрiбiр анықтаймыз. Сонда жазаң ауыр болады»,
деп те қояды. Шiркiндердiң ақылдысын-ай! Бостан-босқа
«Мынаны мен өлтiрдiм» деп қай есалаң айта қояды. Солары
да тəсiл болып па? Маған қойылған сұрақтардың мəнi бол-
мады ма, жоқ əлде дəлелдi деректi көрсетiп мойындатамыз
дедi ме, тергеушi бiреуiне қарап:
    – Алып кел,– дедi. Онысы шығып кеттi. Ненi, кiмдi алып
келедi? Əлде өлген адамды көтерiп келе ме, ол жағын бiле ал-
май отыра бердiм. Əлден уақытта жаңағысы кiрдi. Қолында
сары түстi менiң курткам. Соған бiреудiң қаны жағылыпты.
Тергеушi соны көрсетiп:
    – Мынау кiмнiң қаны? Экспертизалық тексеруде бұл
сенiкi болмай шықты.
    – Бiлмеймiн! – дедiм тосын сұраққа жауап таба алмай.
    – Ойлан, кiмдi жаралап, кiмдi өлтiрiп едiң?
    Сұрағының зəрлiсi-ай!.. Кəдiмгi бəрiн анықтап алып,
енді менi сынап отырғандай. Үндемей қалуға тағы болмай-
ды. Онда күдiктерi расталып шығады.
    – Мұндай ұрыста «Сен кiмсiң?» деп мен кiмнiң аты-
жөнiн анықтап жатамын?!
    Ол ойланып отырды да:
    – Сонда да ойлан. Өйткенi бұл қан алысып-жұлысып
жүргенде емес, өзiң бiреудi, не сенi бiреу сүйреп жүргенде
жұққан. Шашыраған қан бұлай топталып жиналмайды.
452
    Ес жиып ойланбағандықтан ол жолы есiме түсiре алма-
дым. Камераға келгеннен кейiн көп ойланып барып есiме
түскенi.
    – Сол, сол кiсiнiкi, – дей бердiм өзiме өзiм. – Басқа ешкiм
жаныма жақын отырған жоқ.
    Қас қылғанда бұл күнi менi қайтып тергеуге шақырмады.
Түн соншама ұзарып кеткендей көрiндi. Ұйықтайын десем,
көзiм iлiнбейдi.
    Келесi күнi түс ауа үнемi əкелiп, ұзақ тергейтiн жерлерiне
жеткiздi.
    – Иə, қалай, ештеңе есiңе түстi ме? – дедi тергеушi ə де-
геннен.
    – Есiме түстi, – дедiм iлiп алғандай боп. – Ол –
КСРО Жоғарғы Кеңесiнiң депутаты, КСРО Халық əртiсi
Əзiрбайжан Мəмбетовтың қаны!
    – Оны қайдан бiлдiң? – дедi мысқылдай жымиған
тергеушi.
    – Дəл солай, басқа бiреудiкi болуы мүмкiн емес! –
дедiм сөзiмдi шегелеп. – Өйткенi екеумiз машинаға қатар
отырғанбыз. Ол кiсi маған иегiн сүйеген.
    – Мас па едi?
    – Ол жағын анық айта алмаймын. Бiрақ ауыр соққыдан
əлсiрегенi анық едi...
    Содан кейiн тергеу ұзаққа созылған жоқ. Тергеушi
сақшыларға мынаны алып кетiңдер деген белгi бердi. Темiр
торлы машинаға мiнгiзiп, қайтадан камераға апарды.
    Бiр күн өттi. Екi күн, үш күн, бiр жұмаға жуық болғанда
тағы да күзетпен тергеушiге апарды. Бұл күнi тергеушiнiң
жүзi өзгеше көрiндi. Сөзi де өзгерген.
    – Сiздiң айтқаныңыз расталды. Қан шынымен-ақ
Əзiрбайжан Мəмбетов жолдастiкi екен, – дедi.
    Күдiк-күмəн сейiлдi. Ендi босататын шығар деген ой өн
бойымды жеңiлдетiп бара жатқандай. Күткенiмдей-ақ бір
кезде: «Сiз ендi боссыз», – дедi тергеушi.
    Желтоқсан көтерiлiсiнiң бiр жауынгерi Ағзамбек
Айқынбаев осылайша түрме азабынан аман құтылды.
Əйтпесе үстiндегi қан оны да сөзсiз сотталғандардың
қатарына қосар едi...
                                           «Алматы ақшамы»,
                                         16 қараша 2006 жыл.
                                                           453
  «ЖЕЛТОҚСАНДЫҚТАР АУЫЛДАН КЕЛГЕН
   ҰРПАҚ ЕДI ƏРI ҚОРҒАНСЫЗ БОЛАТЫН...»
      Сабыр ҚАСЫМОВ пен Мəмбет ҚОЙГЕЛДIНIҢ
       Желтоқсан оқиғасы туралы екеуара əңгiмесi
    1986-ның Желтоқсаны жөнiнде бiраз материалдар
жарық көруде. Олардың арасында фактiлiк тұрғыдан
тың, тұжырымдары батыл жарияланымдар да бар.
Бiрiне-бiрi ұқсас, үйреншiктi ойларды қайталайтындары
да кездеседi. Деген-мен, сол көтерiлiс күндерi оған тiкелей
қатынасқан, сондай-ақ сол оқиғалар нөпiрiн көз алды-
нан ғана емес, iшкi дүниесiнен де өткiзген азаматтың
жан азабы мен жеке бас күйзелiсiн беретiн жарияланым-
дар өте сирек. Ақпарат құралдары мұндай мазмұндағы
куəлiктерге тым сараң.
    Желтоқсан күндерi жөнiнде сөйлескенде жеке адам-
дар ол оқиғаны табан астында, кенеттен болған күннiң
күркiрiне, найзағайдың жарқылына, адамдардың
қалыпты тiршiлiгi мен мiнезiн жойқын күшпен сiлкiп
өткен ғаламат бiр құбылысқа теңейдi. Күтпеген жер-
ден соққы болып тиген бұл оқиға тұсында адамдардың
бiр тобы есеңгiреген немесе қорыққан күй кешiп, бой
тасалап қалса, екiншi бiреулерi өмiрде болып жатқан
оқиғалар ағымының мəн-мағынасын түсiне отырып,
бiрақ əлiптiң артын бағуды жөн көрдi, ал үшiншi бiреулерi
қалыптасқан жағдайды дəл түсiнiп, тəуекелге бел бай-
лап, тез арада iс-əрекетке көштi, сол арқылы аласапы-
ран қозғалыс жолындағы оқиғалар ағымынан өз орнын
тапты. Оқырман назарына ұсынып отырған материал
– осы соңғы топқа жататын азамат жөнiнде. Ол – белгiлi
заңгер, саясаткер, Қазақстан Республикасына еңбегi
сiңген қайраткер Сабыр Ахметжанұлы Қасымов. Осы
азамат қана Қазақстан мен Мəскеудегi КОКП ОК-нiң,
Қазақстан Компартиясы Орталық комитетiнiң, «обком»
мен «райкомның», ҰҚК, IIМ, прокуратура органдарының
құпия құжаттарымен толық танысқан. Ол желтоқсан
көтерiлiсiне қатысқан мыңдаған азаматтармен, сондай-
ақ милиция, прокуратура, сот қызметкерлерiмен де
кездесiп, жауап алған. Тiптi ол Конституциялық соттың

454
судьясы ретiнде арнайы Мəскеуге барып, архивтермен
танысып, Одақтың бұрынғы жетекшiлерiмен кездескен,
КОКП ОК-нiң бұрынғы хатшысы Г.П.Разумовскийден,
КСРО Iшкi iстер министрi А.В.Власовтан жəне тағы да
басқа жоғары лауазымды адамдар мен орталық аппарат
қызметкерлерiнен жауаптар алған.
    Бұл кiсiнi мен 1988-89 жылдан берi бiлемiн. Сəкең ол
кезде ҚКП ОК ұлттық қатынастар бөлiмiнде нұсқаушы
болып iстейтiн, ұлтаралық қатынас мəселелерiмен
белсендi түрде айналысатын.
    Мұхтар Шаханов алғашқылардың бiрi болып
Мəскеуде, КСРО Жоғарғы кеңесiнiң мiнберiнен бүкiл
дүниежүзiне Желтоқсан көтерiлiсi жөнiндегi шындықты
жеткiзгеннен кейiн ғана Қазақстанда бұл мəселеге бай-
ланысты екi-үш комиссия құрылып, бiрiнен соң бiрi жа-
былып жатты. Ол кезде, шынын айтқан жөн, партия мен
билiк орындары, əсiресе орталық желтоқсан жөнiнде
шындықтың айтылуына құштарлық таныта қоймады.
Сондай бiр сəтте Қазақстан Жоғарғы кеңесi жанынан
құрылған комиссияның тең төрағасы Мұхтар Шаханов
жұмыстың жүрмей жатқанына, түрлi дəрежедегi
шенеунiктердiң кедергi жасай беретiнiне налып, Сабыр
Қасымовқа өзi басқаратын комиссия құрамына енiп, бұл
iске көмек жасауын өтiнiп ұсыныс жасайды. Партияның
Орталық Комитетiнiң аппаратында жұмыс iстейтiн иде-
ология қызметкерiне мұндай жағдайда шешiм қабылдау
жеңiл болмағаны түсiнiктi.
    Кезiнде: «Комиссия құрамына ену мансап сатысы-
мен өсуiңiзге кедергi жасауы əбден мүмкiн ғой. Қазiр
орталық комитетте жауапты қызметтесiз, болашағы бар
заңгерсiз, сол жөнiнде ойланған жоқсыз ба?» – деп Сабыр
Ахметжанұлына комиссияға мүше болмай тұрып сұрақ
қойған да едiм. Менiң сұрағыма сол кезде Сəкең былай
деп жауап бердi:
    «Жақсы заңгерлер мен шенеунiктер бiзде жеткiлiктi,
солар-ақ мансап жасай берсiн. Бүгiнде билiктiң жоғарғы
деңгейiнде халықшылдық мiнез танытып, Қазақстанның
мүддесi үшiн күресуге қабiлеттi отаншылдарға тапшы-
лық анық байқалады...
                                                    455
    Менiң Прибалтика, Кавказ, Польша, Болгария
сияқты елдердiң саяси басқарушы тобы құрамында
достарым бар. Олар өз елдерiнiң мүдделерi үшiн жан-
тəнiмен жəне жүйелi түрде iс жүргiзедi. Мен олармен
бiрге оқыдым, сəтi түскенде кездесiп тұрамыз, елдерiнде
қонақта боламын. Салыстыра жүрiп байқағаным,
бiздiң зиялы қауым, бiрлi-жарымы болмаса, əлi ұйқыда.
Бүкiл Кеңестер одағында, тiптi Мəскеудiң өзiнде
демократиялық өзгерiстер тынымсыз жүруде, ал
бiзде болса жайбарақат өмiр... Ал Желтоқсан оқиғасы
бiздiң халқымыздың төзiмiнiң таусылғанын айғақ-
тайтын ащы жан айқайындай ұғылады. Бұл көтерiлiс –
Қазақстан демократиясы мен егемендiгi үшiн өре тұру!
Үлкен күрестiң бастамасы. Дүниеде үлкен өзгерiстер
жүрiп жатыр. Елiмiз мұндайдан сырт қалмауға тиiс.
    Ал менiң жеке тағдырым... Халқымыздың Ахмет
Байтұрсынов, Тұрар Рысқұлов жəне басқа да көптеген
ұлы тұлғаларының тағдырларымен салыстырғанда,
менiң тағдырым не тұрады, тəйiрi?! Оларды небiр
жоғары қызмет, мансап пен игiлiктер күтiп тұрды емес
пе?! Сондықтан да менiң орным бүгiнгi осы басталып
кеткен мылтықсыз майданда деп бiлемiн».
    М.Шахановтың С.Қасымовтың комиссия құрамында
болуын қалауының тағы бiр себебi – ол ҚКП ОК-нiң
жауапты қызметкерi екенiне байланысты едi. Ол кезде
ОК-нiң беделi мен ықпалы орасан зор едi. Оның үстiне
ОК қызметкерлерiнiң де оқиғаны тексеруде белсендiлiк
танытып жүргенiн басқаларға көрсету маңызды болды.
    Тағы да бiр себебi – комиссияның күнделiктi жұмысын
тыңғылықты жүргiзудi арнайы бiреуге жүктеу қажет-
ақ едi, ал Мұқаң болса мұндай жұмысты Комиссияның
басқа мүшелерiне сенiп тапсыра алмады.
    Комиссияның екiншi тең төрағасы Қадыр Мырзалиев
жұмысқа көбiне келмейтiн, өйткенi Мұхтар Шаханов
екеуi тiл табыса алмайтын. Осы жағдайда теориялық
тұрғыдан мығым, Желтоқсан көтерiлiсiнiң əдiлеттi
құбылыс екенiне сенiмдi, бүкiл ұйымдастыру жұмысын
өз мойнына алатын, жiгерлi адам керек едi. Сабыр
Қасымов осы жұмысты жүргiзуге нағыз лайық адам бо-
лып шықты.
456
    Бiрақ С.Қасымовты бұл iске тарту барысында ойла-
маған жерден кедергiлер шықты. ҚКП ОК жауапты
қызметкерiн комиссия жұмысына ресми түрде тарту
үшiн оның басшыларының рұқсаты керек болды...
    Сабыр Ахметжанұлымен екеуара əңгiменi де осыдан
бастағанды жөн көрдiм.
    Мəмбет ҚОЙГЕЛДI (бұдан былай М.Қ.): – Сонымен,
басшылар рұқсат бердi ме!
    Сабыр ҚАСЫМОВ (бұдан былай С.Қ.): – Орталық
комитетте мен iстейтiн бөлiмнiң меңгерушiсi атақты жазу-
шы, өзiм құрмет тұтатын, билiктiң жоғарғы тармағындағы
өте бiр таза жəне əдiл, аса дарынды адамдардың бiрi – Əбiш
Кекiлбаев болатын. Ол жасы үлкен, қызметi де жоғары аға
ретiнде қамқор көңiлмен маған комиссия құрамына жұмыс
iстеуге бармай-ақ қоюға кеңес бердi. Оның өз халқына
деген ұшан-теңiз махаббатына, жүрегi елжiреп тұратын
отаншылдығына бүгiнгi күнге дейiн қылаудай шүбəм болған
емес. Менiң өз алған бағытымнан қайтпайтыным мəлiм бол-
ды ма, бiлмеймiн, бiр күнi Бiрiншi хатшы Н.Назарбаевтың
қабылдауына шақырылдым. Қалыптасқан партиялық тəртiп
бойынша қатардағы нұсқаушы Бiрiншiге өте сирек жағдайда
шақырылатын: қызметте жоғарылатылуға немесе өте құпия
себептерге байланысты. Кей кездерi Бiрiншiнiң кабинетiнде
адамдар тағдыры шешiлiп жататын. Оған бара жатқанда мен
не нəрсеге болса да əзiр едiм...
    Сол жолғы кездесудiң егжей-тегжейi əлi күнге дейiн көз
алдымда. Н.Назарбаев менi өте жылы жүзбен, ескi танысын-
дай қарсы алды. Ол сол сəтте пенжексiз, жейдешең, ойлы
күйде кабинетiнде əрлi-берлi жүр екен. Тым ресми түрде
кiрген мен соншалықты қарапайым қабылдауды күтпеген
едiм, тiптен сасып қалдым. Ол менiмен таза қазақша
сөйлесiп, қысқаша жағдай сұрасқан соң, негiзгi мəселеге
көштi. Қоғамдағы түрлi топтар мен əртүрлi ұлт өкiлдерiнiң
бiркелкi қабылдамайтын бұл комиссияға ОК қызметкерiнiң
кiруiн құптамайтынын, «ұлтаралық нəзiк қатынасқа шаң
жұқтырып алмаймыз ба деген қаупi бар» екенiн, тiптен
Мəскеу де қарсы болып отырғанын сыпайы ғана жеткiздi.
    Мен өз пайымдауларымды ұзақ та толқулы күйде баяндай
бердiм, ол үлкен зейiнмен тыңдап отырды. Комиссияның ал-
дында тұрған мiндеттердiң орындалуын мен ғана қамтамасыз
                                                      457
ете алатынымды, тiптi сол комиссия жұмысы үшiн арыз жа-
зып Орталық комитеттен кетуге де əзiр екенiмдi айтқан соң
Н.Назарбаев, абырой болғанда, күрт жұмсарып:
    – Жарайды, бара бер! Мəскеуге «əдейi жiбердiк» деп ай-
тармыз, – дедi.
    Сол сəтте мен министр болып тағайындалғандай өз
бөлмеме ұшып келе жаттым...
    С.Қасымов бұрынғы жұмыс топтарын негiзге ала
отырып, тексерудiң ең маңызды бағыттары бойынша
ғалым, сараптаушы, қоғамдық қызмекшiлерден тұратын
10 жұмыс тобын қайтадан құрды. Əр топтың алдына
жазбаша түрде жаңа мiндеттер қойып, олар бойынша
материалдар жинау, дəлелдердi тiркеу, өтiнiштердi алу
керектiгi жөнiнде ұдайы əңгiме өткiзiп, iстiң орындалуын
өзi жiтi қадағалап отырды. Əр жұмыс тобы өз саласында
жинаған материалдары жөнiнде талдамалық анықтаманы
тапсыруға, өз қорытындыларын нақты фактiлермен жəне
дəлелдермен бекiтiп отыруға тиiс болды.
    Сабыр Қасымовтың құпиялар мен жасырын жайларды
ашудағы рөлiне осы жерде ерекше тоқталған жөн. Мысалы,
ресми мəлiмет бойынша билiк орындары 2 мың 401 адамды
ғана ұстаған. Сабыр Ахметжанұлы болса толық ақпарат
жинау, заңсыз ұсталғандарды тiркеуге алу нəтижесiнде
бүкiл Қазақстан бойынша жалпы ұсталғандардың саны
8500 адам екенiн дəлелдеп бердi. Ал егер сол кезде адамдар
қорықпастан, жалтақтамастан, комиссияға келiп, бар
бiлетiндерiн айтып бергенiнде, шын қорытынды одан да
жоғары болуы мүмкiн едi.
    Комиссия анықтамасындағы объективтi шешiмдердi
қабылдауға комиссияның басқа мүшелерiнен гөрi оның ОК,
МҚК, IIМ, Прокуратура, соттарда, партияның облыстық,
аудандық комитеттерiнде бұрын iстеген немесе iстеп
жүрген таныстарынан құпия ақпараттар алып отырғаны
да көмектестi. Олар қорыққандықтан немесе ашық
шығуға құлықсыз болғандықтан бар шындықты тек Сабыр
Ахметжанұлына келiп айтып жүретiн, оған қалтқысыз
сенетiн.
    С.Қасымовты комиссия құрамына енгiзгенде билiк, құқық
қорғау жəне сот салаларының басшылары – шенеунiктер
қуанып, ол ҚКП ОК-нiң жауапты қызметкерi ретiнде,
458
əрине, саясат пен партия органдарының шешiмдерiн
қорғайды деп түсiндi. Комиссия өз жұмысын жанданды-
ра түсiп, мəселелердiң байыбына барып, оларды тереңiрек
жане нақтырақ зерттеп, осыған дейiн еленбей келген
қырларына көбiрек көңiл аударып, бiраз құпияларды аша
бастағанда барып олар Сабырдың кiм екенiн түсiнгендей
болды.
    Ендiгi уақытта олар С.Қасымов Желтоқсан оқиғасын
ұйымдастырушылардың бiрi, сондықтан да мүдделi адам
ретiнде бұл комиссияның қорытындысының объективтi
болып шығуына кедергi жасайды деген өсек-аяң тарата ба-
стайды. Тiптi, жоғарғы жақта оны комиссия құрамынан
шығару туралы мəселе де қойылады.
    М.Қ.: – Сəке, «Қазақ əдебиетi», «Астана ақшамы»
газеттерiнде белгiлi журналшы, атышулы «Қымызхана»
бағдарламасының бас редакторы болған Кəкiмбек
Наржановтың сiз туралы жазғандарымен таныспын.
Мұнда Желтоқсан оқиғасы күндерi сiз оның пəтерiнде
ұрандар мен үндеулер даярлап, оларды жатақханаларға
таратқаныңыз жөнiнде мəлiмет бар. Ол жөнiнде не айтар
едiңiз!
    С.Қ.: – Ол кезде мен Мəскеуде, КОКП ОК жанындағы
Қоғамдық ғылымдар академиясында оқитын едiм. Болашақ
кандидаттық диссертацияның тақырыбын анықтау жөнiнде
талап қойылды. Мен «Мемлекеттiк меншiктi сақтау жəне
оны талан-тараждан қорғау» тақырыбын таңдап алдым.
Осы тақырыпқа байланысты «Мемлекет жəне құқық»
кафедрасының профессорлары Г.В.Мальцев пен Т.М.Шамбо
маған Алматыда ғылыми-тəжiрибелiк конференция өткiзудi
ұсынды. Олар өздерi жақсы бiлетiн, Қазақстан КП ОК
əкiмшiлiк-құқықтық бөлiмiнiң меңгерушiсi В.И.Ефимовпен
алдын ала келiсiп те алды.
    Мiне, содан 14 желтоқсан күнi Алматыға ұшып
келдiм де, 15-i күнi Ефимовта болып, алдағы конферен-
цияны ұйымдастыру мəселелерi жөнiнде сөйлестiк. ОК-
нiң ұйымдастыру-құқықтық бөлiмiне де кiрiп шықтым.
Ондағы жiгiттер ертең ОК пленумы болатынын айтты,
өздерi соны ұйымдастыру мəселелерiмен айналысып жат-
ты. Д.Қонаевтың қызметтен кететiнiн сыбырлап жеткiздi,
тек оның орнына кiм болатынынан өздерi хабарсыз бо-
                                                   459
лып шықты. Бiрақ сол кездiң өзiнде жағдайдың ширыға
бастағаны сезiлiп тұрды.
    Мен нақ сол күнi ОК Бiрiншi хатшысының ауысатын-
дығы жөнiндегi құпияны, жабық ақпаратты басқалардай
емес, нақтырақ бiлетiн бiр жақын жолдасымды кездестiрдiм.
Оның да iшi қан жылап тұрған болуы керек, дəл бүгiнгiдей
есiмде, ол маған бар шындықты бүкпесiз, сол қалпында
айтып бердi. Қонаевқа рахмет айтып, ың-шыңсыз зей-
нетке жiберетiнiн, ал оның орнына ертең КОКП Ульянов
обкомының Бiрiншi хатшысы Г.В.Колбиндi сайлайтынын
айтты. Колбиннiң бұрын Грузияда Екiншi хатшы болып
iстегенiн, Димекеңнiң орнына адам ойластырғанда оны
Қазақстаннан тыс жерден iздегендiктерiн, Шеварднадзе
жəне басқалардың Горбачевқа тап соны ұсынғандарын айта
кеттi.
    Неге iзбасарды, яғни Қазақстанға бiрiншi басшыны
одан тыс жерден iздегендерiн сұрағанымда ол ызалана
жауап қатып, «Бұл бiздiң республика басшылығындағы
алауыздықтың, бiрiншiнiң орнына таластың нəтижесi
екенiн» айтты. Шын жағдайды көзiмен көрiп, мəлiметтi
құлағымен естiп-бiлiп отырған ол маған сенiм көрсете ай-
тып, ешкiмге ешбiр жағдайда тiсiмнен шығармайтыным
жөнiнде ант алғаннан кейiн былай дедi:
    – Соңғы кезде Қазақстан Компартиясы ОК Бiрiншi
хатшысының орнына талапкерлердiң үш-төртеуi (ол
олардың аты-жөндерiн тiзiп шықты) Мəскеу алдында
жағымпазданып, Қонаев туралы небiр жайсыз мəлiметтер
берiп, кiр жағып жүр.
    Димаш Ахметұлы Бiрiншi хатшы болып iстеген ұзақ
жылдарда КОКП аппараты қызметкерлерiмен тығыз бай-
ланыста ғой. Өзi баулыған жəне қолдап келе жатқан
қоластындағы «жiгiттердiң» iс-əрекеттерi оған əрдайым
белгiлi болып отыратын. Өзiнiң қарамағындағылардың мы-
надай қылықтарын ол сатқындық ретiнде қабылдады, түсiне
де, кешiре де алмады...
    Мұны естiген соң менен дегбiр кеттi. Менi күйiндiргенi,
əсiресе, республиканы басқаруға қазақ тарихы мен
мəдениетiнен бейхабар бiреудiң келе жатуы болды.
    М.Қ.: – Қазақстан КП ОК Бiрiншi хатшысының ор-
нына отырудан бiрнеше адамның үмiттi болғаны белгiлi.
460
Олардың аттарын атап, сол кезеңдегi iс-əрекеттерiне
қандай баға берген болар едiңiз?
    С.Қ.: – Қабiлеттi тұлғалардың елдегi жоғарғы билiк үшiн
күрес жүргiзуi – барлық елдерге тəн табиғи құбылыс. Сондай-
ақ бұл ретте жазылмаған заң да бар. Егер демократиялық
мемлекеттерде бұл күрес легитимдi, қабылданған ережелер-
ге сəйкес жүрсе, тоталитарлық мемлекеттерде, бiрiншiден,
билiктегi бiрiншi басшы соңғы демiне дейiн орнын бермеудiң
əрекетiнде болады, екiншiден, билiктен үмiткерлердiң ара-
сында жабық текетiрес жүрiп жатады.
    Соңғы жағдай Қазақстанда да қалыптасты. Қолымдағы
бар материалдарға сүйене отырып, жоғарғы билiктен
үмiткерлерге мынадай сипаттама берген болар едiм:
    З.Камалиденов. Комсомол, МҚК, партия мектебiнен
өткен, ұзақ мерзiм Қонаевқа жақын төңiректе болған, сөзсiз
республикалық билiкке келуден үмiттенiп, республикадағы
жəне одақтағы саяси өзгерiстердi жiтi бақылай отырып,
Мəскеуге шын берiлген адам болып көрiнуге тырысты,
социалистiк тəртiптiң қамқоршысы ретiнде жоғары оқу
орындарын сынап, оларда оқитын қазақ жастарының үлес
салмағы шектен тыс көп екенiн айтты, баспалар мен жеке
авторларға феодалдық жəне ұлтшылдық ұстанымдары үшiн
тиiстi, əсiресе Олжас Сүлейменов пен Өмiрбек Жолдасбековтi
қудалауға алып, сол арқылы, əрине, Қонаевты тұқыртты.
Камалиденовтiң «ерлiк» шаралары Мəскеуге жетiп жатты.
    1986 жылғы 18 желтоқсандағы түнгi сағат 02.00-де өткен
партактивте М.С.Соломенцевтiң алдында көрiнiп қалудан
үмiттенген ол сөйлеген сөзiнде көтерiлiстi аяусыз басып, оған
қатысушыларды жазалауға шақырды. Ол тiптен өзiнiң қазақ
халқының перзентi екенiн ұмытып кеттi, көтерiлiсшiлер мен
зиялыларға қарсы саяси жəне идеологиялық репрессиялық
шараларға белсене атсалысты.
    Ол КСРО-ның, КОКП-ның əп-сəтте жоқ болып кетуi
мүмкiн екенiн, ал ел iшiнде қалатын өзiнiң мүшкiл хал-
ге тап болуы əбден ықтимал екенiн түсiне алмады. Саяси
қызметкер ретiнде оның тағдыры жеке бас мүддесiн ел
мүддесiнен жоғары қойған пақырлардың тағдырын еске са-
латын едi.
    М.Меңдiбаев. Шахтерлар қаласы, Қарағандыдан. Өте
белсендi əрi мақсатты жұмыс iстей алатын оны Мəскеу
                                                         461
қолдап отырды. ҚКП ОК бюро мүшесi жəне Алматы
облысының басшысы қызметiне көтерiлген Меңдiбаев
кадр саясатында «бұзылған» партиялық ұстанымдарды
қалпына келтiру, жершiлдiкпен жəне парақорлықпен күрес
сияқты желеулердi жамылып, аз уақыттың iшiнде Алматы
облысы мен қаласында Голощекиннiң «кiшi октябрь» са-
ясатын қайталап, қызметте жүрген кадрлардың бiразын
жұмыстан босатып, қудалады. Желтоқсан көтерiлiсi күндерi
жəне одан соң Камалиденовтен кем түспей, көтерiлiстi ба-
суда жəне оған қатысты деген адамдарды қудалау iсiнде
ерекше белсендiлiк танытты. Мəселен, Меңдiбаевтың
басшылығымен Алматының зауыттары мен фабрикалары
арматурадан темiр сойылдар даярлап, олармен мыңдаған
«жасақшы» атанғандарды қаруландырып, қарусыз бейбiт
шеруге шыққандарды жəне азиялық ұлт өкiлдерiн соққыға
жықты. Меңдiбаевтың осы сипаттағы «қызметiн» Колбин
жоғары бағалап, оны өз орынбасары етiп бекiттi.
    Е.Əуелбеков. Тəжiрибелi басшы, бiрнеше облы-
старды басқарған, министр қызметiнде болған, кiрпияз
тазалығымен, жеке бас мүддесiнен гөрi халық қамын
көбiрек ойлайтын қызметкер ретiнде аты шыққан, құйтырқы
аппараттық ойындарға жоқ адам едi. XVI съезде Қонаевты
кадр саясатындағы кемшiлiктерi үшiн, жоғарғы билiктегi
қызмет жағдайын жеке бас мүддесiне пайдаланатын
шенеунiктердi қорғап, жағымпаздық пен жарамсақтыққа
жол бергенi үшiн сынға алды. Қазақ саяси басшылығының
өзара iшкi алауыздығынан жақсы хабардар Орталық
Комитет шенеунiктерi Əуелбековтің бұл ұстанымын
Қонаевтың беделiне көлеңке түсiру мақсатында пайдалануға
тырысты. Маған белгiлi мəлiметтер бойынша, Əуелбеков
республикадағы бiрiншi басшылық орынды алу үшiн
Қазақстанда да, Мəскеуде де белсендi əрекеттерге бармаған.
Оның сол тұста Қонаев отырған орынды алу мүмкiндiгi
жоқтың қасында болатын.
    Н.Назарбаев. Оқиғалар ағымы көрсеткендей, санау-
лы кiсiлерден ғана тұратын жоғарғы топтың iшiнде Қазақ-
стандағы бiрiншi басшы орнын алуға лайық мiнез танытып,
соған сəйкес қадамдар жасай алған тұлға. Ол сол күрделi
бiр кезеңде басқа үмiткерлер жiберген қателiктерге жол
берген жоқ. XVI съезд қарсаңында Қонаевтың өз еркiмен
462
зейнеткерлiкке кеткiсi келмейтiнiн түсiнген ол бiрiншi
хатшыға қатысты күрт сыни ұстанымға көштi. Съезден
соң Қонаевтың жақтастары оны бiрiншi басшылыққа келуi
мүмкiн нақты үмiткер ретiнде бұл орынға жiбермеуге күш
салды. Бiрақ олардың уақыты өтiп кеткен едi.
    М.Қ.: – Сонымен, Қазақстанды ұзақ мерзiм басқарған
кiсiнiң орнына кiмнiң келе жатқаны мəлiм болды.
Осындай өзгерiстiң қарсаңындағы жəне одан кейiнгi
мезгiлдегi өзiңiз бiлетiн адамдардан, жалпы қоғамдағы
көңiл-күй жөнiнде есiңiзде қалған нəрселермен бөлiсе
алар ма едiңiз!
    С.Қ.: – Əрбiр қазақ секiлдi мен де сол күндерi ұлттық
намысқа тиетiн күнделiктi iлiк-шалыстарды, тұрмыстық
деңгейде кездесiп жататын түрлi қиянат iстердi санамнан
қуып, оларды еске алмауға тырыстым. Алайда қаншама
қашқақтасам да ұлттың басындағы жəне жеке өмiрiмдегi
түрлi фактiлер санамнан тiзiлiп өтiп жатты. Кəмпескелеу
кезiнде Сiбiрге жер аударылған атам Қасымның 14 баласы-
нан екi-ақ баласы қалғанын, соның бiрi – əкем Ахметжан
екенiн, басқаларының аштық пен жалаңаштықтан көз
жұмғандары, халқымыздың көрген бар азабы ойымда ой-
ран салып жатты. Бұрын осының бəрiн өзiме социализм
жене əдiлеттiлiк үшiн күрес жолында мiндеттi түрде болуға
тиiс қиыншылықтар есебiнде түсiндiрген болсам, ендiгi
уақытта жаңағы трагедиялы оқиғаларды Мəскеу тарапынан
жүргiзiлген түрлi озбырлықтың салдары есебiнде қабылдай
бастадым. Менiң санамдағы негiзгi өзгерiс осы едi...
    Айтпақшы, 1986 жылғы желтоқсанның 14-15-i күндерi
өзiм танитын ғалымдармен, жорналшылармен, үйiмнiң
қасында жатақханада тұратын жұмысшылармен кездестiм.
Олардың бəрiне «ертең Қонаевты орнынан алады, Бiрiншi
басшыға Ресейдiң бiр обкомының жетекшiсiн əкелiп қояды»
деп айтып шықтым. Кездескендерiмнен: «Ендi мынадай
жағдайда не iстеуге болады?» – деп сұрап жүрдiм. Сөйлескен
кiсiлерiмнiң бəрi дерлiк мұндай тағайындауға үзiлдi-кесiлдi
қарсы екенiн бiлдiрiп, бiрақ «Бiздi тыңдап жатқан кiм
бар? Қолымыздан не келедi? Бiзден кiм сұрасын?» деген
мазмұндағы шарасыздық көңiл-күйлерiн бiлдiрiп жатты. Əлi
есiмде, бiр жұмысшы ғана қарсы екенiмiздi бiлсiн, «көшеге
                                                       463
шығайық» деген пiкiр айтты. Кейбiреулерi мұндай мəселе
қоюдың қауiптiлiгiн ескертiп, сақтандыруды да ұмытпады.
    Мен Мəскеудегi курстастарыммен хабарласып, Грузия-
дағы жiгiттерден, Осетия жiгiтi Алан Плиевтен Колбин
туралы пiкiрлерiн сұрадым. Олар мардымды ештеме айта
қойған жоқ, «партияның қатардағы қызметкерлерiнiң бiрi
ғой» дестi. Тек бəрi бiр ауыздан: «Осы кезде қалайша ұлттық
республиканы басқаруға сырттан адам апаруға болады?»
деп наразылық бiлдiрдi.
    Келесi күнi, 16 желтоқсанда Қазақстан КП ОК-нiң «тари-
хи»» пленумы өттi. Бəрiн өз атымен атайтын болсақ, Мəскеу
өзiнiң отарлау саясатын жалғастыра отырып, Колбиндi
Қазақстанның кезектi губернаторы етiп бекiттi.
    Пленумнан кейiн, менiңше, қазақ қоғамының ойлы бөлiгi
түгелдей дерлiк өте қатты соққы алды. Мен ғалымдар мен
оқытушылардың көзқарасын бiлу үшiн Ғылым академиясы-
на бардым, жоғары оқу орындарына соқтым, түрлi ұлттар мен
мамандық өкiлдерiмен кездестiм. Адамдардың көңiл-күйiн,
көзқарасын сол сəтте бiлу мен үшiн аса қажет болды. Олар
болған жайды қалай қабылдады, не ойлады? Оларға «қандай
да бiр жиналыстар өткiзейiк, өтiнiштер жасайық, ғалымдар
мен жазушылардың отырыстарын ұйымдастырайық, қандай
түрде болса да өз қарсылығымызды бiлдiрейiк, үндеу
жасайық» деген мазмұндағы ұсыныстар айта бастадым.
Интеллигенция, зиялы қауым, халықтың бiлiмдi де ойлы
бөлiгi билiкке Колбиннiң келуiнiң соңы жақсы болмайты-
нын түсiнедi деп үмiттендiм жəне олар қандай да бiр ша-
ралар қарастырып жатқан болу керек деп ойладым. Алайда
мен қатты қателесiппiн, мен бiлетiндердiң көбi үрейлi.
Жiгерлi iске даяр емес, жалтақ, бой тасалағыш бiреулер бо-
лып шықты.
    Бүкiл халықтың жер бауырлап, бей-жай күй кешуi
мүмкiн емес қой. Ел үшiн қажет сəтте тарихи шешiм
қабылдай алатын өжет жандар əрқашанда табылған. Бұл –
табиғи заңдылық! Бүгiн бiз сол күндерi қаншама адамның
қаһармандық көрсетiп, жанкештiлiк қадамға барғанын
бiлемiз. Бiрақ бастапқы сəтте мен ондай ерекеттерден хабар-
сыз едiм.
    Мен тəуекелге бел буып барған жерiмде сенiмдi деген
кiсiлерге, таныстарыма ендiгi уақытта «Қазақстанда от-
464
арлау мен орыстандырудың жаңа кезеңi басталатын бола-
ды, Қазақстанға одақтық мəртебесiнен айырылуы мүмкiн,
ал жерiн бөлшектеп, көршi республикаларға таратып беру
қаупi төнiп келедi. Колбиндi ондаған жылға тағайындайды,
ал осы мезгiлде жаңағы мiндеттер атқарылатын болады»
деп айта бердiм. Бiрақ менiң бұл пiкiрiм естiген жандарға
соншалықты қатты əсер ете қоймады. Ұлттың зиялыларының
ұйымдасқан қарусыз қарсылық көрсете алатынына ешқандай
да сенiмiм қалмады, сондықтан «митингiлер, шерулер өткiзу
үшiн халықты көшеге шығару ғана қалды» деген шешiмге
келдiм. Егер тап осы жолы үндемей қалсақ, онда қазақ халқы
жоғарыда баяндаған шешiммен келiседi деген сөз, олай бол-
са ұлттық деңгейдегi нағыз масқаралық деген осы болмақ!
Сондықтан да мейлi қандай дəрежеде болсын, халықтың
əйтеуiр бiр қарсылығы керек-ақ едi.
    С.Қ.: – ...Ендi менiң бар ойым тек бiр бағытта өрбiдi:
қоғамның қай бөлiгiн қандай əдiс жəне уəжбен Брежнев
атындағы алаңға алып шығуға болады? Шеру орны өзi
сұранып тұрғандай едi. Шешiмнiң ең төтесi осы едi. Саралап
қарасам, кiмдерге баруға болатыны айқындала түскендей.
Əрине, олар жұмысшы жəне студент, қазақ жастары тұратын
жатақханалар едi.
    Əкемнiң берген «Москвич» мəшинесiмен (01-01 ТЮЦ –
Ресейдегi Түмен облысының нөмiрi) қаладағы түрлi аудан-
дарда орналасқан жатақханалардың бiрiнен соң бiрiне бара
бердiм. Сақтық жасап, мəшинемдi алыстау қойып, адам-
дармен дəлiздерде немесе кiреберiс есiк алдында жолығып,
өзiмнiң хабарым мен өтiнiшiмдi қысқаша айта бердiм.
    – Ертең, 17 желтоқсан күнi таңертең Орталық коми-
тет ғимараты алдында митинг өтедi. Кiмде-кiм Колбиннiң
тағайындалуымен келiспесе, сонда барсын. Өзiң кел, өзiңнiң
уақытың болмаса, басқаларға осы өтiнiштi айт. Мəселенiң
шешiлуi сенiң жəне жолдастарыңның ертең осы митингiге
келулерiне байланысты. Озбырлыққа қашанғы көнуге бо-
лады? Ештеңеден қорықпаңдар! Ештеңе де болмайды!
Бұл əр азаматтың конституциялық қүқығы. Халқым деген
отаншыл азаматтар сағат 8-9-дан бастап алаңда болады.
Келiңдер! – деп айта бердiм. Түн жарымға дейiн студенттер
мен жұмысшы жастардың 20 шақты жатақханасын аралап
шықтым. Үйге тек таң ата келiп, төсегiме жаттым.
                                                      465
    Таңертең бiр жоғары оқу орнының оқытушысы теле-
фон шалып оятты. Ол толқулы үнмен Орталық комитет
ғимаратының алдында шеру өтiп жатқанын хабарлады. Сол
сəтте мен бақыт дегеннiң не екенiн шын сезiндiм, «қазақ деген
халық бар екен-ау» деп көңiлiм марқайды. «Жарайсыңдар!
Əйтеуiр шықтыңдар-ау!» Ендi ешкiм ешқашан да қазақты
«мал», «мəңгүрт» деп айта алмайды! Ең бастысы, алғашқы
мақсатқа жеттiк, халық наразылығын ашық бiлдiрдi!
    Алаңға келiп, қарақұрым адамды көргенде, менiң
қуанышымда шек болмады. Ол кезде жастарды алдарында
нендей тағдыр күтiп тұрғанын, əрине, мен де бiлген жоқ
едiм, тiптен ондай ой санама да кiрiп-шыққан жоқ. Менiңше,
нақ сол сəтте ол жөнiнде ешкiм де ойланған жоқ. Жиналған
көпшiлiктiң басында бiр ғана «Қазақтар Мəскеудiң мазағына
қарусыз қарсылықпен жауап бердi, осы тұрған жастар – ұлт
намысын сақтап қалушылар» деген ой бар едi. Сол шақта
осы ой бəрiмiзге қуат берiп, шаттыққа бөлеп тұрды.
    Алаңда түрған мыңдаған адамның бейбiт наразылығы
Мəскеуге, бүкiл саяси жүйеге, қазақ рухына, оның намы-
сына сенбеген сатқындарға, көңiлдерiн күмəн билегендер-
ге, ұлттық идеяға – тəкаппарлық танытушыларға нақты да
дəлелдi жауап едi.
    Алаңға халық тола бастады. Милиция, шенеунiктер
жастардың арасында жүрiп, үйлерiне қайтуын сұрап, жал-
барынып жатты. Бұл жағдай көпшiлiкке жақсы мəлiм
болғандықтан, оған тоқталып жатпайын.
    Алаңға осыншама көп халықтың шығуына кiшкентай
да болса менiң де үлесiм бар екенiн түсiндiм. Халық алаңға
шықпайды деп сендiрмек болғандардың уəжiнiң дұрыс
емес екенiне көз жеткiздiм. Мен атқарған iс бойын ашу-
ыза кернеп, күйiнiп тұрғандарды бiрiншi қадам жасауға
шақыру ғана едi. Сол кезде мен алаңға келгендердiң кез
келгенi жасауға тиiс əрекеттi жасадым деп есептеймiн. Онда
тұрған ешқандай да батырлық жоқ. Ол – бiр азаматтың өз
елi алдында парызын өтеуi. Басқа түк те емес. Ал халықта
наразылық болмаса, қанша шақырсам да алаңға келмес
едi ғой. Халықты алаңға намыс, ұлттық мүдденiң ұзақ
уақыт аяқасты болуы алып шықты.
    Жас батырлар алаңда сойылға жығылып, түрмеге түсiп,
қуғын-сүргiнге ұшырап, дұшпанның табасын көрдi. Бiрақ
466
сынбады, мұқалмады, шегiнбедi, берiспедi! Алаңға шыққан
сол мыңдаған жас – нағыз қаһармандар едi! Кейiнгi уақытта
марапаттар алып, халыққа танылып, абыройға ие болғанда-
ры ғана емес, сол екi күнде алаңда тұрғандардың бəрi де
осындай құрметке лайық-тын.
    Мысалы, бүгiнгi күнге дейiн табиғи қарапайым-
дылығынан, кiшiпейiлдiлiгiнен өздерiн батыр санамайтын,
сол желтоқсан күндерi өздерiн ерлiк жасадық деп санамай-
тын талай адамды жақсы бiлемiн. Олар əрбiр адам сондай сын
сəтте өздерi iстеген iстi жасауға тиiс деп санайды, өздерiнiң
мұндай қадамдарына көңiл аудартып, ол туралы əңгiмелеп те
жатпайды. Ауа жұтып, тыныс алу қандай табиғи қажеттiлiк
болса, Отан мен отбасы мүддесiн аянбай қорғау да олар
үшiн дəп сондай қатардағы iс едi. Мəдениеттiң ең жинақы да
биiк көрiнiсi осы болса керек. Мiне, сондықтан да жүздеген,
мыңдаған желтоқсандықтардың ерлiгiн кейiнгi ұрпақтарға
мəңгi ұмытылмас үлгi ету – бұл бiздiң мемлекеттiгiмiз
iргетасын құрауға тиiс аса маңызды iс. 17 желтоқсан күнi
жағдайды жiтi қадағалап, сол кездегi ҚКП ОК саяси штабын-
да көтерiлiстi басуға қандай шешiмдер қабылданып, қандай
бұйрықтар берiлiп жатқанын өз көзiммен көрiп, құлағыммен
естiп, талдаудан өткiзiп отырдым. Ол шешiмдер мен
бұйрықтарды кiмдердiң орындап жүргенi де көз алдымда.
Мiне, сондағы көргендерiм мен көңiлiме түйгендерiм комис-
сия жұмысы барысында, маселенi Конституциялық соттың
тексеруi кезiнде қажетке жарады, бiлгенiмдi дер кезiнде пай-
даланып, iске асыруға тырыстым.
    Сол кездегi республика басшыларының, министрлiктер
мен мекеме жетекшiлерiнiң, партия комитеттерi мен заң
орындарының, əсiресе Алматы қаласы басшыларының
əрқайсысы туралы, олардың сол кездегi ұстанымдары мен
iс-əрекеттерi жөнiнде талдау материалдар жазып беруге
болады. Бүкiл қазақ жұртының басындағы трагедияны пай-
даланып, өз атағын шығарғысы келгендер жөнiнде де жаза
алған болар едiм. Ондай деректi материалдарды мен арнайы
сарылып жинаған емеспiн, шынайы өмiр куəлiктерiнiң өзi-
ақ жетiп жатыр.
    Мəселен, сол тұстағы Алматы қаласындағы кəсiпорын
басшылары жөнiнде де мəлiметтер жеткiлiктi. Мысалы,
шампан-конъяк зауытының (қазiрде «Бахус» фирмасы)
                                                         467
директоры, бүгiнгi миллионер Карапетян Жетiсу өңiрiн
Ұйғыр автономиялық республикасы етiп қайта құру жөнiнде
өтiнiш жазған. Оған не жетпейтiн едi? Қазақтарды ол не
үшiн соншама жек көрдi? Ол жағы түсiнiксiз. Бүгiн оны,
сол сияқтыларды жария түрде кiнəлап, қуғындап, тексерудi
жақтап отырған жоқпын. Осы Карапетян сияқтылар, сонан
кейiн өзiмiздiң сатқын қазақтар халқымыздан кешiрiм сұрап,
өздерiнiң лайықсыз iстерi үшiн тəубесiне келсiн демекпiн,
20 жыл бойы осы мақсат үшiн күресiп келемiн.
    Жеке өз басыма келетiн болсам, Отаным, халқым, ата-
анам мен отбасым, туыстарым мен жақындарым алдындағы
өз парызымды, мiндеттерiмдi мүмкiндiгiнше адал орындауға
күш саламын. Маған ешкiм, ешқашан «нақақтан кiнəладың,
сатып кеттiң, əдiлетсiздiк жасадың» деп айта алмайды.
    Комиссия жұмысы бойынша барлық қорытындыларымды
нақты дəлелдер мен фактiлерге негiздедiм. Басқалардың
желтоқсан жөнiнде белгiлi себептерге байланысты мен
көргендi көрiп, мен естiгендi естуге, оқып-бiлуге мүмкiндiгi
болған жоқ. Бұл орайда менiң жолым болды. Бiрқатар
комиссиялар мен Конституциялық сот үшiн кейбiр
отандастарымның жасаған қылмыстарын, имансыз iстерiн,
сатқындықтарын жинақтап, қорытып, дəлелдi жазып та
бердiм. Сол материалдарды бүгiнде көптеген адамдар пай-
даланып та жүр, кiтаптар жазуда, диссертациялар қорғауда,
фильмдер түсiруде. Оған мен қуанамын. Тек бiр өкiнiштiсi,
солардың көбiнiң түпнұсқаға сiлтеме жасауды ұмытып
кететiнi ғана.
    Кəкiмбек Наржанов ақсақалдың мақаласындағы маған
байланысты фактi жөнiнде де айта кетейiн. Кезiнде ол кiсi
екеумiз де бұл жөнiнде жазбаймыз деп уəделескен де едiк...
    Сонымен, бiз неге саяси талаптар қойған ұрандар мен
үндеулер жаздық? Қызметiме байланысты мен ОК ғимара-
тында жүрдiм, соған байланысты көтерiлiстiң саяси шын
себептерiн жасыру үшiн көтерiлiсшiлердi қылмыскер,
басбұзар, нашақор, маскүнемдер ретiнде көрсету жөнiндегi
шешiм ең жоғарғы деңгейде, Мəскеуде қабылданғанын анық
байқап жүрдiм. Сондықтан да саяси талаптарды ашық жа-
рия ету қажеттiгi айқындалды. Жастардың асығыс даярлаған
ұрандары мен плакаттары қарабайырлау едi. Сондықтан
да олардың бiразын өзiм даярлап, ұрандар мен үндеулердi
468
желтоқсанның 17-iнен 18-iне қараған түнi жатақханаларға
тараттым.
    Сол күндерi қанша сақтанғаныммен, МҚК, IIМ қызмет-
керлерi менiң «Москвичiмдi» қаланың түрлi аудандарын-
да, халық көп жиналған жерлерде, жатақханалар жанында
көрiп, көргендерiн бақылауға алған. Орталықта милиция
мен əскери патрульдер менi бiрнеше рет тоқтатты да. Бiрақ
мен академия берген «ЦК КПСС» деп алтынмен жазылған
қып-қызыл куəлiгiмдi көрсетiп жүрдiм. Ол кезде Мəскеуден
Алматыға конференция даярлау үшiн iссапармен келген едiм
ғой. Желтоқсан күндерi өз қауiпсiздiгiм жөнiнде ойлауға ша-
мам да келген жоқ. Қайдан келсiн!?
    Көтерiлiстен соң ОК оған қатысушылар мен оны
ұйымдастырушыларды iздеп табу науқанын бастап кеттi,
штабты Колбиннiң өзi басқарды, ал оның күнделiктi
жұмыстарын ОК əкiмшiлiк органдар бөлiмiнiң меңгерушiсi
Ефимов жүргiздi.
    Түрлi мəлiметтер осы штабқа түсiп жатты, олардың ара-
сында ұйымдастырушылар туралы, атақты тұлғалардың,
шенеунiктердiң көтерiлiске қатысы жөнiнде арнаулы
қызмет орындарының хабарлары да бар едi. Осы штаб, бей-
нелеп айтар болсақ, кiмдi жазалау, кiмдi ақтауды шешетiн
едi. Мəшинемдi, сол арқылы менiң кiм екенiмдi анықтап
алғаннан кейiн арнаулы қызмет штабқа мен туралы ақпарат
түсiредi. Онда «ҚКП ОК-нiң бұрынғы қызметкерi, қазiр
Қоғамдық ғылымдар академиясының тыңдаушысы Сабыр
Қасымов Алматыға арнайы ұшып келiп, белсендiлiк та-
нытып, көтерiлiсшiлер жиналған жерде, жатақханаларда
болған, яғни ұйымдастырушылардың бiрi осы болуы
ықтимал» деген мағынада пiкiр айтылады. Пленум алдында
«əдейi ұшып келдi» дегенге ойға акцент жасалады.
    Ефимов бұл хабарды алғанымен, оған əрi қарай жол
бермейдi. МҚК басшылығына ескерту жасап, менiң
Мəскеуден оған (Ефимовтiң өзiне) басқа мақсатпен
келгенiмдi, көтерiлiске ешқандай қатысымның жоқтығын
ескертiп, өнбейтiн iспен айналыспай, нағыз ұйымдасты-
рушыларды табу қажеттiгiн айтады.
    Үш-төрт күн өткен соң Ефимовке кiрiп, конференция
жөнiнде есiне салдым. Ол мырс еттi де: «Қайдағы кон-
ференция? Мəскеуiңе қайта бер, жiгiттерге сəлем айт, мүм-
                                                       469
кiн кейiнiрек ұйымдастырармыз», – дедi. Сонан соң кенет-
тен: «Сен 17-18 желтоқсанда не үшiн жатақханаларды
араладың? – деп қатқыл сұрақ қойды. – Тiптi, бiрiншi
Алматыға, Рихард Зорге көшесiне дейiн, ондағы жұмыс-
шылар жатақханаларына дейiн барыпсың. Онда не iстеп
жүрсiң?» – дедi. Абырой болғанда сол мезетте менi «крем-
левка» құтқарды. Телефонның шырылы оның назарын өзiне
аударып алып кеттi. Ефимов сөзiн аяқтаған кезде мен байсал-
ды қалыппен, «ол жақта туыстарымды тексерiп, үйлерiнен
шықпасын деп қадағалап жүрдiм» дедiм.
    Ефимов қоштасып жатып: «Əйтпесе мұндағылар сенi
халықты алаңға шығарушы, осы тəртiпсiздiктердi ұйым-
дастырушылардың бiрi жасағысы келiп едi», – дедi. Оның
менi үлкен бəледен құтқарғанын сыртқа шыққан соң барып
түсiндiм. Менi аман алып қалған Аллаға ризамын.
    Сол күндерi адамдар өздерiн қалай ұстады дейсiз ғой?
Шенеунiктер, əрине, бəрi емес, қудалау науқанына белсендi
қатысып, халық мүддесi мен абыройын шiмiрiкпей сатып,
жаңа билiктiң алдында жарамсақтанумен болды, зиялы
қауым өкiлдерi, идеолог-ғалымсымақтар теледидар мен
ақпарат құралдарында билiктiң идеология саласындағы
жолбикесi қызметiне жарыса араласып кеттi. Желтоқсанның
қолға түскен батырлары қорғансыздың күнiн кештi. Олар
əдiлетсiздiктiң құрбаны болып жатқандарын түсiнiп,
демдерiн iштерiне тартып, бəрiне шыдап бақты. Қыздар жы-
лады, көмек сұрады, кейбiреулерi «алаңға кездейсоқ келiп
едiм» дедi. «Қазақстанның бiрiншi басшылығына Колбиннiң
тағайындалуына қарсылығымды бiлдiруге митингiге арнайы
келдiм», – деп қасарысқандар да болды.
    М.Қ.: – Сiз көтерiлiстен кейiн де ОК ғимаратына
кiрiп жүрдiңiз, түрлi ведомство, сала басшыларымен
кездесiп, қамалғандар жатқан құқық қорғау орында-
рына барып жүрдiңiз. Көтерiлiстен соңғы жағдайдан
есiңiзде қалғандар жөнiнде не айтар едiңiз!
    С.Қ.: – Алматыда мен бiр аптадан артық уақыт бол-
дым. Мəскеуге қайтуым керек болса да, бiраз бөгелдiм. ОК,
қалалық жəне облыстық партия комитеттерiне күнде барып
жүрдiм, комсомолдың ОК жəне аудандық комитеттерiне,
сондай-ақ кейбiр жоғары оқу орындарына, құқық қорғау
орындарына кiрiп жүрдiм. Өзiмнiң таныстарым мен доста-
470
рымнан билiктiң қандай iс-əрекеттерге барып жатқанын,
көтерiлiсшiлердiң жағдайын сұрап жүрдiм. Бұл күндер мен
үшiн ең ауырда азапты күндер едi. Өмiрiмде ешқашан өзiмдi
дəл осындай дəрменсiз байғұс сезiнген емеспiн. Қолымнан
ештеңе келмейтiнiне, ешкiмге сөзiмнiң өтпейтiнiне өкiндiм…
    Əрине, сол Желтоқсан күндерi халық алаңсыз, үнсiз қалды
десем жаңсақтық болар. Небiр азаматтар қасқайып жүйеге
қарсылығын бiлдiрiп жатты. Мəселен, Казақ КСР Жоғарғы
кеңес президиумының қызметкерi Бейбiт Қойшыбаев сол
күндерi өткен жиналыста желтоқсаншыларды қорғап сөз
сөйледi, Академиялық институттағы бiр ғылыми қызметкер
əйел Горбачевтiң суретiн жыртып-жыртып, қоқыс шелекке
лақтырып тастады. Ирек Дəуренов, Софы Сматаев жəне
басқа да азаматтар жалпы ұлттық қарсылыққа өз үндерiн
қосып жатты. Алғашқы күндерi бiраз студенттер Колбиннiң
кетуiн талап етудi тоқтатпады. Осы сияқты iстер аз болған
жоқ.
    Қайсыбiр ұжымдарда адамдар органдарға астыртын
сөз тасып, жоғарғы билiкке хабар жеткiзiп, бiрiн-бiрi ұстап
берiп жатты.
    Сол кезде маған ең ауыр тигенi – жергiлiктi проку-
ратура органдарына, аудандық милиция бөлiмдерiне,
арнаулы қабылдау мекемелерiне кiрiп жүрiп, сойылға
жығылған, ашыққан, жадап-жүдеген қыздар мен
жiгiттердi, жүктi əйелдер мен жасөспiрiмдердi көру бол-
ды. Оларды милицияның кез келген бос бөлмесiне топ-
тобымен қуып тығатын, тəулiк бойы тамақ бермей ұстап,
ұрып-соғатын, қорлайтын, ұлттық, адамдық, əйелдiк
намыстарын, абыройларын, ар-ождандарын таптайтын.
    Дəлiздерде қабырғаға қаратып, сағаттар бойы аяғынан
тiк тұрғызып қоятын. Бұл жерлерде заң мен адамшылық
дегеннiң, адам құқығы дегеннiң жұрнағы да болған жоқ.
    Торығуда жүрген сондай бiр сəтте түн жарымда досым
Жамбыл Ысқақовқа келдiм де, көшеге шақырып алдым.
Ол менi көрiп қорқып кеттi, бұл – бүкiл халықтың қасiретi,
болып жатқандарды жүрекке сонша жақын алуға болмай-
ды деп айтып, жұбата бастады, үйiне кiрудi ұсынды, мен
оған келiспедiм. Сосын ол үйiне кiрiп, бiр шөлмек арақты
тiске басарымен алып шықты да, мынадай күйде iшпесе
болмайтынын айтты. Өксiгiмдi баса алмай, солқылдап жы-
                                                       471
лай бастадым. Дауысым шығып кетсе керек, Жамбыл үй
тұрғындары оянып кетпесiн деп мəшиненiң рөлiне өзi отыр-
ды да, үйiнiң қасындағы саябаққа қарай апарды. Мен болсам
Аллаға, тағдырыма налып, көтерiлiсшiлердi күтiп тұрған
бақытсыздықтар мен қайғы-шерге өзiмнiң де қатысымның
бар екенiн түсiнiп, шарасыздықтан торығып жылай бердiм.
    Рухани күйзелiсiм бiр сəт бəсеңсiген кезде бəрiн дұрыс
iстегендей күй кешетiнмiн. Ақырында мынадай тұжырымға
келдiм: егер мен өзiмдi-өзiм ұстап берсем, əрине, қамауға ала-
ды, сосын мен де тұтқындағылардың қатарына қосыламын.
Қарсылығымды, iшкi күйзелiсiмдi ешкiм де естiмейтiн бо-
лады. Сонда, мына кiнəсiздердi ешкiм де қорғай алмайтын
болады, шенеунiктердiң заңсыз əрекеттерiн сауатты түрде
əшкерелей алатын адамдардың қатары бiр кiсiге кеми түспек.
    Ұйқысыз өткен көптеген түндерiмнiң бiрiнде өз өмiрiмдi,
өз күш-қуатымды Желтоқсан идеалдарына арнаймын деп
Алла алдында, ата-бабалар алдында, бүгiнде азап көрiп
жүрген көтерiлiсшiлер алдында ант бердiм. Осы кезге дейiн
сол антыма адалмын.
    1988 жылы академиядан оралғаннан кейiн желтоқсан-
дықтардың iстерiмен нақтырақ айналыса бастадым, олардың
оқуға, жұмысқа, комсомолға қайта орналасуына, əкiмшiлiк
жəне қылмыстық iстерiн қайта қаратуға көмектестiм. Мiне,
20 жыл болды, заң саласын тастап, саясат пен ұлттық қарым-
қатынастар саласында жүргенiме. Мақтансыз айтар бол-
сам, менiмен бiрге қызмет iстегендер менiң жаман заңгер
болмағанымды жақсы бiледi. Бiрақ Желтоқсан менi басқа
адам еттi. Мен бұған ешбiр өкiнбеймiн!
    М.Қ.: – Жоғарыда билiктiң Желтоқсан күндерi жəне
одан кейiнгi əрекетiн қатты сынадыңыз. Осы пiкiрiңiздi
таратып айтсаңыз.
    С.Қ.: – Ойланып қарайықшы. Халық алаңға қарусыз, өз
ұстанымын бiлдiруге шықты. Халықтан əлдеқашан бөлiнiп,
биiктеп кеткен билiк қарапайым жұрттың бұл əрекетiне
жоғарыдан, тəкаппарлықпен қарап, арсыздықпен қарсы күш
қолдану əрекетiне көштi. Ең алдымен бейбiт шеруге мүлдем
басқа рең беру, яғни оны қылмысты iс ретiнде көрсету
жөнiнде шешiм қабылданды. Нағыз əдiлетсiздiк осыдан
басталды. Орталық бейбiт шерудi қазақ ұлтшылдарының
472
əрекетi есебiнде қабылдады. Ұлтшылдықтың түп-
тамырын «Алашордадан», жазушылардан, Олжастан
iздедi. Арнайы қызмет орындары қазақ ұлтшылдары
Алматыдағы балабақшаларға шабуыл жасап, жас
сəбилердi өлтiруге дейiн барды деген жалған ақпарат
таратты. Қарусыз халыққа қарсы сапер күректерiн пай-
даланды, көтерiлiсшiлердi итке талатты, жиырма градустық
аязда адамдарды мұзға етпетiнен жатқызып қойды, сойылға
жығылған, жараланған адамдарды мəшинелерге күштеп
отырғызып, қала сыртына апарып тастады, қазақ қыздарын
зорлады, түрмеге қамалғандарға адам төзгiсiз түрлi
кемсiтулер, заңсыз қорлау жəне зорлау əдiстерi қолданылды,
«дружинник» атын жамылған қылмыскерлер арматурадан
арнайы жасалган сойылдармен кiнəсiз қазақ жастарының
басын жарып, иығын сындырып, алаңда құлатып жат-
ты. Сондай жауапсыздықтың көп құрбандарының бiрi,
солдаттардың қаруынан қаза тапқан – Ербол Сыпатаев.
Тергеу орындары оны өлтiрген қылмыскердi iздестiрудiң ор-
нына, қаза болған Ерболдың үстiнен қылмыстық iс қозғаған.
Əдiл Молдабаев деген жас жiгiттi милиционер тапанша-
мен атып жаралайды. Iшiн оқ тесiп өткен ол азамат əйтеуiр
дəрiгерлердiң арқасында тiрi қалды. Əдiлдi атқан милицио-
нер марапатталып, ал Əдiлдi ауруханаға жатқызудың орны-
на түрмеге қамап, сонда үш жыл ұстады.
    Желтоқсан қаһарманы Қайрат Рысқұлбековтi Алматы
соты өлiм жазасына кестi. Соттың шешiмiн сол кездегi КСРО
Жоғарғы кеңесi президиумының төрағасы А.А.Громыко
бұзып, 25 жылдық абақтыға ауыстырды. Жазалау орында-
ры бəрiбiр өз дегендерiн iстеп, Семейде Қайратты қолдан
өлтiрдi.
    Желтоқсан күндерi КГБ қазақ ұлтшылдығын iздеп,
мыңдаған қылмыстық iстерге қозғау салды. Бұл процесс
өткен ғасырдағы 1937-38 жылдардағы жаппай репрессиялау
науқанын еске салатын едi.
    Менi қатты өкiндiретiнi – елiмiзде əлi күнге дейiн
Желтоқсан синдромы, Желтоқсан комплексi кетпегенi.
Əлi күнге дейiн интеллигенция, зиялы қауым қорқақтық,
нанғыштық синдромынан айыққан жоқ. Осы ой құрсауынан
шыға алмаған олар соған сəйкес Желтоқсанға байланысты
                                                      473
сөзден аулақ жүрудi қалайды. Желтоқсанның 20 жылдығына
байланысты үндеу жариялауды қолға алдым.
    Мысалы, Мырзатай Жолдасбеков, үлкен отаншыл
адам, менiң қатты қадiрлейтiн кiсiм, ерекше сыйлайтын
ағам, қайраткер, осы кiсiнiң өзi елбасына берiлетiн мұндай
ұжымдық үндеуге қол қоймауға тырысатынын айтты.
«Руханият» партиясының жетекшiсi Алтыншаш Жағанова
бұл үндеудiң əр сөзiне терең мəн бере, дауысын нығарлай
отырып: «Бұл кiмнiң идеясы? Жоғарғы жақтағы кiммен
келiсiлдi?» – дедi. «Тəуелсiздiк жағдайында бұған басшылық
қарсы болмайтын шығар...» дегенiмде, «елiмiздегi бүгiнгi
саяси жағдай неше түрлi көтерiлiстердi мадақтайтындай
емес» дедi.
    Осы секiлдi ондаған фамилияларды атауыма болар
едi. Бiрақ қажетi бола қояр ма екен? Мен бұл адамдар-
ды түсiнбеймiн, тiптен аяймын да. Себебi олар бұрынғы
қалыптан, Желтоқсан синдромынан əлi күнге айыға алмай
жүр. Олар керек кезде ғана отаншыл, өз елiн, өз Отанын
«қажет» деген кезде ғана, билiкке ыңғайлы кезде ғана
сүйе алады. Сондықтан да Желтоқсан кезiнде де, одан кейiн
де, бүгiнгi күнi де интеллигенцияның, зиялы қауымның көп
бөлiгi үнсiз. 20 жыл бойы үнсiз.
    М.Қ.: – Сiз əрдайым өз ұстанымыңызды ашық ай-
тып жүресiз. Ол билiктегiлердiң көзқарасымен сəйкес
келе бермейдi. Сiздiң Желтоқсан тақырыбымен осы
20 жыл бойы айналысып келе жатуыңыз себептi
шенеунiктермен, нақтылай айтқанда билiкпен қарым-
қатынасыңыз қалай қалыптасты!
    С.Қ.: – Басшылар əңгiме жүргiзiп, кеңес берумен
шектелдi. Алайда «аузын жапсын, қазбалауын қойсын,
əйтпесе тиiстi шаралар қолданамыз, қызметтен қуамыз...»
деп жақтырмайтындарын қүлағым шалып қалып жүрдi.
Сөз жерде жата ма, маған мұқият жеткiзiп жатқандар да
болды. Көтерiлiстi басуға жəне жазалауға қатысқан құқық
қорғау органдары, партия мен комсомол шенеунiктерi
менi алғашқыда «сатқын», «мүттəйiм», «ақымақ» деп,
кейiнiрек «бiздiң қатарымызға кiрiп кеткен жау» деп те ай-
дар таққан. Кейбiреулерi «денi сау емес», «Желтоқсанмен
қияли болған, саяси сенiмсiз оппозиционер» дейтiн болды.
Бiрде мен сол кездегi Орталық комитеттiң идеология бой-
474
ынша хатшысы Жəнiбековтiң қабылдауына шақырылдым.
Келсем, ол кiсi ҰҚК төрағасы В.М.Мирошникпен бiрге отыр
екен. Өзекең: «Сенiмен Виктор Михайловичтiң сөйлескiсi
келедi. Сiздер сөйлесе тұрыңыздар, мен түскi асқа барып
қайтайын», – деп шығып кеттi. Мирошник ешқандай да
үзiлiссiз бiрден: «Комиссия құрамына қосқанда, бiз сiздi
партиялық бағытты жүргiзетiн болады, объективтi жұмыс
iстейдi деген сенiмде болдық. Ал қазiргi уақытта қоғамдағы
бiраз күштер, арасында Жоғарғы кеңестiң депутаттары
да бар, бұл комиссияның жұмысына қарсы», – дедi. Мен:
«Комиссияның құрамына байланысты ешқандай да негiзсiз
шешiмдер қабылданбайтынына сенiмдi болғаныңыз жөн.
Ал комиссия жүмысына қарсы күштерге байланысты ай-
тарым, оның жұмысын қолдайтындардың да бар екенiн
бiлген дұрыс. Комиссия жұмысының нəтижесi жарияланған
соң барып қана қоғамның пiкiрi жөнiнде айтуға болар»,
– дедiм. Мирошник өзiн сенiмдi жəне еркiн ұстап отыр,
оған таяу арада жəне болашақта не болатынының бəрi аян
сияқты. «Бүгiннiң өзiнде комиссияның жұмысына нара-
зылар көп. Ал оның күтпеген жағымсыз қорытындылары
мəлiм болғанда не болмақ! Сондықтан да сiз бен бiз мем-
лекет адамдары ретiнде оның қорытындылары жөнiнде
алдын ала келiсiп iстейiк, азаматтарымыздың бiр бөлiгiн
екiншiсiмен араздастырып алмайық. Сiзге де Қазақстандағы
ұлтаралық дүрдараздықтың қажетi жоқ қой?» дедi. «Бiз
жұртқа бар шындықты жеткiзу арқылы екi жақты да ты-
ныштандыра алатын боламыз деп ойлаймын. Қарапайым
халықтың ешқандай да кiнəсi жоқ, олардың арасын-
да кикiлжiң тудырып отырған билiк орындары... Мен
объективтi əрi əдiл жұмыс iстеудi ұсынамын», – дедiм.
Мирошник ендi «сенге» көштi. Жиiркенген кейiппен:
«Жарайды, Шаханов ақын, популист, депутат, оған даңқ,
халық қаһарманы деген атақ керек, ал саған не жоқ? Сен өзi
кiмсiң? Сен сияқтылар көп, кiм бiлiп жатыр? Шахановты бiз
сақтауға тиiспiз, ол – халық депутаты. Ал сен кiмге қажетсiң?
Ертең сен бiрдеңеге ұшырасаң, ешкiм де бiлмей қалады.
Сабыр Қасымов ешкiм де емес, сенiң ешкiмге де керегiң
жоқ! Сен жай жұмысшы отбасынан шыққансың, Ресейден
келдiң, мұнда керек десе туыстарың да жоқ екен, ертең-ақ
ұмыт боп қаласың. Шаханов сенi пайдаланып жүр, басыңды
                                                         475
айналдырған, оның қармағына түсiп қалғансың. Сен өзiң
ақымақтау адам екенсiң. Менiмен артыңда бiреу тұрғандай
сөйлесесiң. Қандай қасиеттi нəрсеге қол салып жатқаныңды
бiлмейдi екенсiң. Сендер КОКП Саяси бюросының
шешiмдерiн қайта қарамақсыңдар!» – дедi. Мирошник ұзақ
сөйледi. «Мəскеуде сен сияқтылармен басқаша сөйлеседi, ал
бiз сендерге жоғарғы саяси басшылардың шешiмдерiн қайта
қарауға жол бермеймiз. Сенiмен одан əрi сөйлеспеймiн де.
Сен сияқтылардың есiн жиғызатын жолды қарастырармыз»,
– дедi. Бұл уақытта Жəнiбеков те қайта оралған едi,
Мирошник кеткен соң Өзекең маған: «Абайла, сақ жүр...
Сендер халық үшiн зор жұмыс жасап жатырсыңдар» дедi.
                            ***
    Мəмбет Қойгелдi (соңғы сөз орнына): – Сабыр
Қасымов қарапайым. Ол қай салада болса да (мемлекеттiк
не қоғамдық қызметте, ғылымда, саясатта) қазақ халқының
мүддесi үшiн өз iсiн үн-түнсiз атқара бередi. Осы принциптi
ұстанады. Ол əрбiр отаншыл адам, халықтың əрбiр адал
ұлы осындай қадамдар жасауы керек деп есептейдi. Оның
риясыз отаншылдық жəне сауапты қоғамдық жұмыстары
туралы баспасөзде əңгiме еткiсi келгендерге тыйым да са-
лады. Кеңестiк кезеңде бұл туралы айту қауiптi болса,
бүгiнгi тəуелсiз Қазақстан жағдайында бұл өзiн жарнамалау
жəне мақтанғандық болады деп есептейдi. Бiрақ, билiктiң
С.Қасымовты жақсы көрмейтiнiн, оны қалтарыс пен қаға
берiсте ұстайтынын, ол туралы жақсы айтпайтынын, оның
қоғамдық қызметiн тиiстi дəрежеде бағаламайтынын
көпшiлiк жақсы бiледi. Сəкеңмен осы əңгiме-дүкен жөнiнде
келiсудiң өзi бiзге оңай болған жоқ. Желтоқсанның 20
жылдығына орай жүргiзiлген күрестiң жай-жапсарын
халыққа мiндеттi түрде айтудың қажеттiгiне оның көзiн
жеткiзуге тура келдi, ол сонда ғана келiсiмiн бердi. Бүгiнгi
күнi айналасындағылар да, оқырмандар да оның Тұлға
жəне Азамат ретiндегi бағасын бiлуi керек деп есептеймiн.
Қазақ елi үшiн Желтоқсан көтерiлiсi бойынша оның
атқарған Алатаудай орасан зор жұмысы туралы шынайы
да əдiлеттi айтуды мiндет көрем. Бiздiң арамызда осындай,
Сабыр Қасымовтай қарапайым, қоғам мен қазақ халқының
мүддесiн өз мүддесiнен жоғары қоя бiлетiн, өмiрiнiң мəнiн
476
Елiне арнаған бiр азамат бар екенiн айту парызым деп са-
наймын. Мiне, сол парызымды шамам келгенше орындап
та отырмын. Сабыр Қасымовтың күрескер ретiндегi шы-
найы бағасын, парасаты мен адамгершiлiгiн, өрелiгi мен
өркендiлiгiн, ерен еңбегiн елге жеткiзiп отырмын. Мұны
бүгiнгi замандастарға ғана емес, келешек ұрпақтарға жеткiзу
үшiн, тек қана бүгiнгi күн үшiн емес, ертеңгi күндер үшiн де
жазып отырмын.
   Осы күреске оның қанша рухани да тəни қуат-күшiн
жұмсағанын, қанша жан азабын көтергенiн, өмiрiнiң қанша
жылдарын жұмсап келе жатқанын жақсы бiлемiн. Ал Өмiр
уақыты өлшеулi емес пе?!
   САБЫР ҚАСЫМОВ жүргiзiп келе жатқан бұл күрес –
құрметтеуге лайық, жастарға жəне замандастарға үлгi жəне
сабақ.

                                              «Жас алаш»,
                                  16, 21 қараша 2006 жыл.
                                       МАЗМҰНЫ
М. Қозыбаев. 1986 – Желтоқсан: дақпырт жəне шындық ........3
А. Мауқараұлы. «Шылғи өтiрiк, сенбеңiздер!» ......................29
А. Тасымбеков. «Жекпе-жек»....................................................34
Қ.Аймаханов. «Кызыл тiл, қолым емес кiсендеулi…» ...........42
Ə.Мəмбетов. «Көресiнi колбиншiлерден көрдiк қой...» ..........46
Т.Айтбайұлы. Айтылмаған ақиқат ............................................50
Х.Қожа-Ахмет. «Қысқартылған iстiң» сергелдеңi ...................56
Т.Бейiсқұлов. Колбин құрбандары ............................................60
К.Қошым-Ноғай. Қайдасың, Гүлнар? ......................................77
Г.Тойболдина. Айтылмай келген шер едi .................................80
А.Тəжуiтов. Еске ұстар екi жағдай ............................................85
Т.Айтбайұлы. Жұмбақ жарақат .................................................87
А.Тасымбеков. Жаңа алаңнан қызыл алаңға дейiн .................94
Ж.Ысмағұлов. Желтоқсан ызғары ..........................................100
Қазақстан Республикасының Конституциялық Сотына
Қазақстанның азаматтық “Азат” қозғалысы Басқармасы-
ның Ұсынымы ............................................................................121
Ж. Қуанышəлі. Əдiл сот пен ақиқаттан кiмдер жəне неге
қорқады? .....................................................................................125
Р.Үркімбай. “Мақсат – оқиғаға заңдылық жəне саяси баға
беру” ............................................................................................135
Ж.Қуанышəлин. “Шындықтың бетiне тура қарап
үйренсек...” .................................................................................140
Ж.Қазақбаласы (Х.Оралтай) 1986 Жылғы 17-18
желтоқсандағы Қазақстан оқиғалары ......................................142
Г.Тойболдина. Мəңгiлiк махаббат ...........................................194
Е.Мұханғалиев. Колбинге көмектескендер болды................200
Е.Омаров. Тəуелсiздiкке бастаған жол едi.............................202
С.Қаратаев. “Желтоқсан – бiздiң тағдырымыз” ...................207
Ғ.Бөлеков. Өмiрiмiздi өксiттi... ................................................213
К.Дүйсенбиев. Желтоқсан – тəуелсiздiгiмiздiң бастауы .......217
Т.Айтбайұлы. Пырақ мiнген үш жiгiт ....................................220
Р.Бұхарбаева. «Желтоқсаннан соң жетi ай жұмыссыз
жүрдiм» .......................................................................................231
С.Бексейiтов. «Қанды алаң бəрiне куə!» ................................238
К.Адырбекұлы. «Казахское дело» М.Шаханов .....................242
Қ.Зияш. «Желтоқсан ызғары Жамбылды да шарпыған» ......254
Г.Омарова. Тарихи шындық. ..................................................263
С.Қонарұлы. Жүрегiмде iзi қалды ызғардың.........................290
К.Қанапияева. Жəмеңке батырдың немересiмiн...................294
478
Т.Айтбайұлы. «Түрмені түсімде де көрмесем екен» .............296
Т.Айтбайұлы. Қарыздармыз саған, қазақ қызы! ....................300
С.Сатыбалдиева. «Адам боп қалу – абырой» .......................304
Т.Айтбайұлы. Алаңда айқайшы болған ..................................311
Е.Төлеубай. Адасқан елдiң арманы .........................................317
Ж.Қуанышəлi. «Жау жоқ деме – жар астында, бөрi жоқ
деме – бөрiк астында .................................................................327
Т.Айтбайұлы. «Мейiрханның мəселесi» ................................342
Г.Тойболдина. Сатқындық бiздi сындыра алмады.................347
Ж.Сəбитова. Желтоқсанды жiгерлiлер жасап едi ..................349
М.Қайдаров. Егемендiкте желтоқсандықтардың да үлесi
бар ................................................................................................356
М.Қалдыбай. 1. Найзағай ойнаған күндер .............................359
                       2. Ерлiк рухы .....................................................365
Г.Көксегенова. Менi ұстазым құтқарды .................................369
Е.Айғалиұлы. «Əнiмдi мəңгiге жоғалтқан жанмын» ............373
Ұ.Мұхаметжанова. Мен де бiр куəгерi Желтоқсанның ........377
Ə.Тiнəлi. Сол жетеудiң бiрi едi... ..............................................381
Б.Шарахымбай. Империяның күйреуi ...................................395
А.Кəрiпжан Əулетi. Бiздiң «отты» күндерiмiз.......................405
Ы.Дəуренбек. Жүректе лаулаған жалын .................................410
М.Төлепберген. Жалаулы жастықтың алаулы шағы .............414
Т.Айтбайұлы. О дүниеден келген қыз ....................................427
С.Шомақов. Ағзамбектi құтқарған ........................................444
С.Қасымов. «Желтоқсандықтар ауылдан келген ұрпақ едi
əрi қорғансыз болатын...» ..........................................................454
                Желтоқсан көтерілісі
              Көп томдық айғақ-кітаптар

                           2-ТОМ

                       Редакторы
                  Талғат АЙТБАЙҰЛЫ

                      Корректоры
                 Ұлболсын НҰРМАНОВА

                 Компьютерде беттеген
                    Римма Ставер

                 Көркемдеуші дизайнер
                    Римма Ставер

Теруге 05.04.16 ж. жіберілді. Басуға 26.04.16 ж. қол қойылды.
       Қалыбы 84×108 1/32. Шартты баспа табағы 25,0.
 Баспа табағы 30,0. Тапсырыс № 413. Таралымы 2 000 дана.

             ЖШС РПБК «Дəуір», 050009.
             Алматы қаласы, Гагарин д-лы, 93а.
             Е-mail: priemn1@dauir.kz, zakaz@dauir.kz.
